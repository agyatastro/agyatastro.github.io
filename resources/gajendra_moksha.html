<!DOCTYPE html>
<html lang="en" dir="ltr">
  <head>
    <meta charset="utf-8">
    <title>Spritual - By Agyat Astro | श्री गजेंद्रमोक्षणं | श्री गजेंद्र मोक्ष स्तोत्र | Shree Gajendra Moksha Strotam</title>
    <link href='https://fonts.googleapis.com/css?family=Mukta' rel='stylesheet'>
    <style media="screen">
    .watermark{
      position:fixed;
      bottom:5px;
      right:5px;
      opacity:0.2;
      z-index:99;
      color: #d90202;
    }
    body:before{
      content: 'At Agyat Astro (https://Agyat.One)';
      position: fixed;
      top: 0;
      bottom: 0;
      left: 0;
      right: 0;
      z-index: -1;
      color: #ea3323;
      font-size: 100px;
      font-weight: 500px;
      display: grid;
      justify-content: center;
      align-content: center;
      opacity: 0.2;
    }
    </style>
  </head>
  <body style="text-align: center; font-size: 1.8em; color: #d90202" oncut="return false" oncopy="return false" onpaste="return false" ondrag="return false" ondrop="return false">
    <h2>श्रीमद्भागवतान्तर्गत गजेन्द्र कृत भगवान का स्तवन</h2>
    <h3>श्री शुक उवाच </h3>
    <p>
      एवं व्यवसितो बुद्ध्या समाधाय मनो हृदि । <br/>
      जजाप परमं जाप्यं प्राग्जन्मन्यनुशिक्षितम ॥१॥ <br/>
    </p>
    <h3>गजेन्द्र उवाच</h3>
    <p>
      ऊं नमो भगवते तस्मै यत एतच्चिदात्मकम । <br/>
      पुरुषायादिबीजाय परेशायाभिधीमहि ॥१॥ <br/>
    </p>
    <p>
      यस्मिन्निदं यतश्चेदं येनेदं य इदं स्वयं । <br/>
      योस्मात्परस्माच्च परस्तं प्रपद्ये स्वयम्भुवम ॥३॥ <br/>
    </p>
    <p>
      यः स्वात्मनीदं निजमाययार्पितं क्वचिद्विभातं क्व च तत्तिरोहितम । <br/>
      अविद्धदृक साक्ष्युभयं तदीक्षते स आत्म मूलोsवत् मां परात्परः ॥४॥ <br/>
    </p>
    <p>
      कालेन पंचत्वमितेषु कृत्स्नशो लोकेषु पालेषु च सर्व हेतुषु । <br/>
      तमस्तदाsssसीद गहनं गभीरं यस्तस्य पारेsभिविराजते विभुः ॥५॥ <br/>
    </p>
    <p>
      न यस्य देवा ऋषयः पदं विदु-र्जन्तुः पुनः कोsर्हति गन्तुमीरितुम । <br/>
      यथा नटस्याकृतिभिर्विचेष्टतो दुरत्ययानुक्रमणः स मावतु ॥६॥ <br/>
    </p>
    <p>
      दिदृक्षवो यस्य पदं सुमंगलम विमुक्त संगा मुनयः सुसाधवः । <br/>
      चरन्त्यलोकव्रतमव्रणं वने भूतात्मभूता सुहृदः स मे गतिः ॥७॥ <br/>
    </p>
    <p>
      न विद्यते यस्य न जन्म कर्म वा न नाम रूपे गुणदोष एव वा । <br/>
      तथापि लोकाप्ययसम्भवाय यः स्वमायया तान्यनुकालमृच्छति ॥८॥ <br/>
    </p>
    <p>
      तस्मै नमः परेशाय ब्रह्मणेsनन्तशक्तये । <br/>
      अरूपायोरुरूपाय नम आश्चर्य कर्मणे ॥९॥ <br/>
    </p>
    <p>
      नम आत्म प्रदीपाय साक्षिणे परमात्मने । <br/>
      नमो गिरां विदूराय मनसश्चेतसामपि ॥१०॥ <br/>
    </p>
    <p>
      सत्त्वेन प्रतिलभ्याय नैष्कर्म्येण विपश्चिता । <br/>
      नमः कैवल्यनाथाय निर्वाणसुखसंविदे ॥११॥ <br/>
    </p>
    <p>
      नमः शान्ताय घोराय मूढाय गुण धर्मिणे । <br/>
      निर्विशेषाय साम्याय नमो ज्ञानघनाय च ॥१२॥ <br/>
    </p>
    <p>
      क्षेत्रज्ञाय नमस्तुभ्यं सर्वाध्यक्षाय साक्षिणे । <br/>
      पुरुषायात्ममूलाय मूलप्रकृतये नमः ॥१३॥ <br/>
    </p>
    <p>
      सर्वेन्द्रियगुणद्रष्ट्रे सर्वप्रत्ययहेतवे । <br/>
      असताच्छाययोक्ताय सदाभासाय ते नमः ॥१४॥ <br/>
    </p>
    <p>
      नमो नमस्तेsखिल कारणाय निष्कारणायाद्भुत कारणाय । <br/>
      सर्वागमान्मायमहार्णवाय नमोपवर्गाय परायणाय ॥१५॥ <br/>
    </p>
    <p>
      गुणारणिच्छन्न चिदूष्मपाय तत्क्षोभविस्फूर्जित मानसाय । <br/>
      नैष्कर्म्यभावेन विवर्जितागम-स्वयंप्रकाशाय नमस्करोमि ॥१६॥ <br/>
    </p>
    <p>
      मादृक्प्रपन्नपशुपाशविमोक्षणाय मुक्ताय भूरिकरुणाय नमोsलयाय । <br/>
      स्वांशेन सर्वतनुभृन्मनसि प्रतीत-प्रत्यग्दृशे भगवते बृहते नमस्ते ॥१७॥ <br/>
    </p>
    <p>
      आत्मात्मजाप्तगृहवित्तजनेषु सक्तै-्दुष्प्रापणाय गुणसंगविवर्जिताय । <br/>
      मुक्तात्मभिः स्वहृदये परिभाविताय ज्ञानात्मने भगवते नम ईश्वराय ॥१८॥ <br/>
    </p>
    <p>
      यं धर्मकामार्थविमुक्तिकामा भजन्त इष्टां गतिमाप्नुवन्ति । <br/>
      किं त्वाशिषो रात्यपि देहमव्ययं करोतु मेsदभ्रदयो विमोक्षणम् ॥१९॥ <br/>
    </p>
    <p>
      एकान्तिनो यस्य न कंचनार्थ वांछन्ति ये वै भगवत्प्रपन्नाः । <br/>
      अत्यद्भुतं तच्चरितं सुमंगलं गायन्त आनन्द समुद्रमग्नाः ॥२०॥ <br/>
    </p>
    <p>
      तमक्षरं ब्रह्म परं परेश-मव्यक्तमाध्यात्मिकयोगगम्यम । <br/>
      अतीन्द्रियं सूक्ष्ममिवातिदूर-मनन्तमाद्यं परिपूर्णमीडे ॥२१॥ <br/>
    </p>
    <p>
      यस्य ब्रह्मादयो देवा वेदा लोकाश्चराचराः । <br/>
      नामरूपविभेदेन फल्ग्व्या च कलया कृताः ॥२२॥ <br/>
    </p>
    <p>
      यथार्चिषोsग्नेः सवितुर्गभस्तयो निर्यान्ति संयान्त्यसकृत् स्वरोचिषः । <br/>
      तथा यतोsयं गुणसंप्रवाहो बुद्धिर्मनः खानि शरीरसर्गाः ॥२३॥ <br/>
    </p>
    <p>
      स वै न देवासुरमर्त्यतिर्यंग न स्त्री न षण्डो न पुमान न जन्तुः । <br/>
      नायं गुणः कर्म न सन्न चासन निषेधशेषो जयतादशेषः ॥२४॥ <br/>
    </p>
    <p>
      जिजीविषे नाहमिहामुया कि-मन्तर्बहिश्चावृतयेभयोन्या । <br/>
      इच्छामि कालेन न यस्य विप्लव-स्तस्यात्मलोकावरणस्य मोक्षम ॥२५॥ <br/>
    </p>
    <p>
      सोsहं विश्वसृजं विश्वमविश्वं विश्ववेदसम । <br/>
      विश्वात्मानमजं ब्रह्म प्रणतोsस्मि परं पदम्  ॥२६॥ <br/>
    </p>
    <p>
      योगरन्धित कर्माणो हृदि योगविभाविते । <br/>
      योगिनो यं प्रपश्यन्ति योगेशं तं नतोsस्म्यहम्  ॥२७॥ <br/>
    </p>
    <p>
      नमो नमस्तुभ्यमसह्यवेग-शक्तित्रयायाखिलधीगुणाय । <br/>
      प्रपन्नपालाय दुरन्तशक्तये कदिन्द्रियाणामनवाप्यवर्त्मने ॥२८॥ <br/>
    </p>
    <p>
      नायं वेद स्वमात्मानं यच्छ्क्त्याहंधिया हतम् । <br/>
      तं दुरत्ययमाहात्म्यं भगवन्तमितोsस्म्यहम् ॥२९॥ <br/>
    </p>
    <h3>श्री शुकदेव उवाच</h3>
    <p>
      एवं गजेन्द्रमुपवर्णितनिर्विशेषं ब्रह्मादयो विविधलिंगभिदाभिमानाः । <br/>
      नैते यदोपससृपुर्निखिलात्मकत्वात तत्राखिलामरमयो हरिराविरासीत् ॥३०॥ <br/>
    </p>
    <p>
      तं तद्वदार्त्तमुपलभ्य जगन्निवासः स्तोत्रं निशम्य दिविजैः सह संस्तुवद्भि : । <br/>
      छन्दोमयेन गरुडेन समुह्यमान – श्चक्रायुधोsभ्यगमदाशु यतो गजेन्द्रः ॥३१॥ <br/>
    </p>
    <p>
      सोsन्तस्सरस्युरुबलेन गृहीत आर्त्तो दृष्ट्वा गरुत्मति हरिम् ख उपात्तचक्रम । <br/>
      उत्क्षिप्य साम्बुजकरं गिरमाह कृच्छा – नारायणाखिलगुरो भगवन्नमस्ते ॥३२॥ <br/>
    </p>
    <p>
      तं वीक्ष्य पीडितमजः सहसावतीर्य सग्राहमाशु सरसः कृपयोज्जहार । <br/>
      ग्राहाद् विपाटितमुखादरिणा गजेन्द्रं सम्पश्यतां हरिरमूमुच दुस्त्रियाणाम् ॥३३॥ <br/>
    </p>
    <h4>इति श्रीगजेंद्रमोक्षणं</h4>
  </body>
</html>
