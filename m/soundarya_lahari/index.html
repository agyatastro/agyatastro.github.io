<!DOCTYPE html><!--
 // Om namoh Bhagavate Vasudevay
 // Hari Om Tat Sat
 // Runja ra dhaniya raja
--><html lang="en-US"><head><meta http-equiv="Content-Type" content="text/html" charset="UTF-8"><!-- ** Basic Page Needs ** --><meta charset="utf-8"><title>Agyat Astrology: श्री सौंदर्य लहरी | Shri Soundarya Lahari in Hindi | श्री आनंद लहरी | Shri Anand Lahari in Hindi - By Agyat Astrology (Astrology Service with MoneyBack Guarantee)</title><!-- ** Mobile Specific Metas ** --><meta http-equiv="X-UA-Compatible" content="IE=edge"><meta name="description" content="शिवः शक्त्या युक्तो यदि भवति शक्तः प्रभवितुं न चेदेवं देवो न खलु कुशलः स्पन्दितुमपि । अतस्त्वामाराध्यां हरिहरविरिञ्चादिभिरपि प्रणन्तुं स्तोतुं वा कथमकृतपुण्यः प्रभवति ॥ १॥"><meta name="keywords" content="Best Astrology Consultation, Lal Kitab Astrology, Vedic Astrology, Bhrigu Nadi Astrology, Jaimini Astrology, Jyotish Paramarsh, Lal Kitab Jyotish, Vedic Jyotish, Bhrigu Nadi Jyotish, Jaimini Jyotish, Astrology 2025, Jyotish 2025, Best Astrologers in India, Only Astrology Service with MoneyBack Guarantee"><meta name="viewport" content="width=device-width,initial-scale=1,maximum-scale=5"><meta name="author" content="Agyat Astrology Team"><meta name="referrer" content="none-when-downgrade"><meta name="HandheldFriendly" content="True"><meta name="MobileOptimized" content="320"><meta name="google-adsense-account" content="ca-pub-8032474120558306"><!-- bootstrap.min css --><link rel="stylesheet" href="/plugins/bootstrap/bootstrap.min.css"><!-- Icon Font Css --><link rel="stylesheet" href="/plugins/themify/css/themify-icons.css"><link rel="stylesheet" href="/plugins/fontawesome/css/all.min.css"><link rel="stylesheet" href="/plugins/magnific-popup/magnific-popup.css"><!-- Owl Carousel CSS --><link rel="stylesheet" href="/plugins/slick/slick.css"><link rel="stylesheet" href="/plugins/slick/slick-theme.css"><!-- Main Stylesheet --><link rel="stylesheet" href="/css/style.css"><!--Favicon--><link rel="shortcut icon" href="/images/favicon-32x32.webp" type="image/x-icon"></head><body><!-- Header Start --><header class="navigation sticky-top"><div class="header-top"><div class="container"><div class="row justify-content-between align-items-center"><div class="col-lg-2 col-md-4"><div class="header-top-socials text-center text-lg-left text-md-left"><a href="https://agyat.medium.com/" aria-label="medium"><i class="fab fa-medium"></i></a> <a href="https://www.youtube.com/@agyatastrology" aria-label="youtube"><i class="fab fa-youtube"></i></a></div></div><div class="col-lg-10 col-md-8 text-center text-lg-right text-md-right"><div class="header-top-info mb-2 mb-md-0"><!-- <a href="tel:+23-345-67890">Call Us : <span>+23-345-67890</span></a> --> <a href="mailto:care@agyat.one"><i class="fas fa-envelope mr-2"></i><span>care@agyat.one</span></a></div></div></div></div></div><div id="navbar" class="sticky-top"><div class="container"><div class="row"><div class="col-lg-12"><nav class="navbar navbar-expand-lg px-0 py-3"><a class="navbar-brand" href="/"><img src="/images/AgyatOnecopy.png" alt="Agyat Astrology Homepage" width="100" height="30" class="img-fluid"><!-- Agyat<span>One.</span> --> </a><button class="navbar-toggler collapsed" type="button" data-toggle="collapse" data-target="#navbarsExample09" aria-controls="navbarsExample09" aria-expanded="false" aria-label="Toggle navigation"><span class="fa fa-bars"></span></button><div class="collapse navbar-collapse text-center" id="navbarsExample09"><ul class="navbar-nav ml-auto"><li class="nav-item @@about"><a class="nav-link" href="/about-us/">About Us</a></li><li class="nav-item dropdown @@service"><a class="nav-link dropdown-toggle" href="/services/" data-toggle="dropdown" aria-haspopup="true" aria-expanded="false" id="dropdown03">Consultations <i class="fas fa-chevron-down small"></i></a><ul class="dropdown-menu" aria-labelledby="dropdown03"><li><a class="dropdown-item @@services" href="/services/">All Consultations</a></li><li><a class="dropdown-item @@quick" href="/services/quick-consult/">Quick Consultation</a></li><li><a class="dropdown-item @@onearea" href="/services/consultation-one-area/">Consultation (One Area)</a></li><li><a class="dropdown-item @@premium" href="/services/premium-consultation/">Premium Consultation</a></li><li><a class="dropdown-item @@vaastu" href="/services/vaastu-visit-consultation/">Kundli Vaastu Consultation</a></li></ul></li><li class="nav-item dropdown @@horoscope"><a class="nav-link dropdown-toggle" href="#" data-toggle="dropdown" aria-haspopup="true" aria-expanded="false" id="horoscope">Horoscope <i class="fas fa-chevron-down small"></i></a><ul class="dropdown-menu" aria-labelledby="horoscope"><li><a class="dropdown-item @@general" href="/horoscope/general/year/2025/">General Horoscope World 2025</a></li><li><a class="dropdown-item @@monthly" href="/horoscope/monthly/">Monthly (By Ascendant)</a></li></ul></li><li class="nav-item dropdown @@chart"><a class="nav-link dropdown-toggle" href="#" data-toggle="dropdown" aria-haspopup="true" aria-expanded="false" id="Kundli">Kundli <i class="fas fa-chevron-down small"></i></a><ul class="dropdown-menu" aria-labelledby="horoscope"><li><a class="dropdown-item @@kundli" href="/birth-chart/">Birth-Chart/Kundli</a></li><li><a class="dropdown-item @@lal-kitab-kundli" href="/kundli/lal-kitab">Lal Kitab Kundli</a></li><li><a class="dropdown-item @@data-bank" href="/kundli/bank/">Kundli Database Bank</a></li></ul></li><li class="nav-item dropdown active"><a class="nav-link" href="/blog/">Blog</a></li><li class="nav-item dropdown @@calculators"><a class="nav-link dropdown-toggle" href="#" data-toggle="dropdown" aria-haspopup="true" aria-expanded="false" id="horoscope">Calculators <i class="fas fa-chevron-down small"></i></a><ul class="dropdown-menu" aria-labelledby="horoscope"><li><a class="dropdown-item @@panchang" href="/panchanga/">Panchang</a></li><li><a class="dropdown-item @@eclipses" href="/eclipses/">Eclipses</a></li><li><a class="dropdown-item @@moonsign" href="/calculators/moon-sign/">Moon Sign / Chandra Rashi</a></li><li><a class="dropdown-item @@sunsign" href="/calculators/sun-sign/">Sun Sign / Surya Rashi</a></li><li><a class="dropdown-item @@moon" href="/calculators/moon-nakshatra/">Moon Nakshatra</a></li><li><a class="dropdown-item @@sun" href="/calculators/sun-nakshatra/">Sun Nakshatra</a></li><li><a class="dropdown-item @@manglik" href="/calculators/manglik-dosha/">Manglik Dosha</a></li></ul></li></ul><div class="my-2 my-md-0 ml-lg-4 text-center"><a href="/contact/" class="btn btn-solid-border btn-round-full">Contact</a></div></div></nav></div></div></div></div></header><!-- Header Close --><section class="page-title bg-kundli-large"><div class="container"><div class="row"><div class="col-md-12"><div class="block text-center"><span class="text-white">Rituals</span><h1 class="text-capitalize mb-4 text-lg">Shri Soundarya Lahari</h1><ul class="list-inline"><li class="list-inline-item"><a href="/" class="text-white">Home</a></li><li class="list-inline-item"><span class="text-white">/</span></li><li class="list-inline-item text-white-50">Rituals</li></ul></div></div></div></div></section><section class="section blog-wrap bg-gray"><div class="container"><div class="row"><div class="col-lg-8"><div class="row"><div class="col-lg-12 mb-5"><div class="single-blog-item bg-white"><div class="blog-item-content bg-white p-5 sanskrit"><h2 id="सनदरयलहर">सौन्दर्यलहरी</h2><h3 id="आननदलहर-१-४०">आनन्दलहरी (१-४०)</h3><p>शिवः शक्त्या युक्तो यदि भवति शक्तः प्रभवितुं<br>न चेदेवं देवो न खलु कुशलः स्पन्दितुमपि ।<br>अतस्त्वामाराध्यां हरिहरविरिञ्चादिभिरपि<br>प्रणन्तुं स्तोतुं वा कथमकृतपुण्यः प्रभवति ॥ १॥<br></p><p>तनीयांसं पांसुं तव चरणपङ्केरुहभवं<br>विरिञ्चिस्सञ्चिन्वन् विरचयति लोकानविकलम् ।<br>वहत्येनं शौरिः कथमपि सहस्रेण शिरसां<br>हरस्संक्षुद्यैनं भजति भसितोद्धूलनविधिम् ॥ २॥<br></p><p>अविद्यानामन्त-स्तिमिर-मिहिरद्वीपनगरी<br>जडानां चैतन्य-स्तबक-मकरन्द-स्रुतिझरी ।<br>दरिद्राणां चिन्तामणिगुणनिका जन्मजलधौ<br>निमग्नानां दंष्ट्रा मुररिपु-वराहस्य भवति ॥ ३॥<br></p><p>त्वदन्यः पाणिभ्यामभयवरदो दैवतगणः<br>त्वमेका नैवासि प्रकटितवराभीत्यभिनया ।<br>भयात् त्रातुं दातुं फलमपि च वाञ्छासमधिकं<br>शरण्ये लोकानां तव हि चरणावेव निपुणौ ॥ ४॥<br></p><p>हरिस्त्वामाराध्य प्रणतजनसौभाग्यजननीं<br>पुरा नारी भूत्वा पुररिपुमपि क्षोभमनयत् ।<br>स्मरोऽपि त्वां नत्वा रतिनयनलेह्येन वपुषा<br>मुनीनामप्यन्तः प्रभवति हि मोहाय महताम् ॥ ५॥<br></p><p>धनुः पौष्पं मौर्वी मधुकरमयी पञ्च विशिखाः<br>वसन्तः सामन्तो मलयमरुदायोधनरथः ।<br>तथाप्येकः सर्वं हिमगिरिसुते कामपि कृपाम्<br>अपाङ्गात्ते लब्ध्वा जगदिद-मनङ्गो विजयते ॥ ६॥<br></p><p>क्वणत्काञ्चीदामा करिकलभकुम्भस्तननता<br>परिक्षीणा मध्ये परिणतशरच्चन्द्रवदना ।<br>धनुर्बाणान् पाशं सृणिमपि दधाना करतलैः<br>पुरस्तादास्तां नः पुरमथितुराहोपुरुषिका ॥ ७॥<br></p><p>सुधासिन्धोर्मध्ये सुरविटपिवाटीपरिवृते<br>मणिद्वीपे नीपोपवनवति चिन्तामणिगृहे ।<br>शिवाकारे मञ्चे परमशिवपर्यङ्कनिलयां<br>भजन्ति त्वां धन्याः कतिचन चिदानन्दलहरीम् ॥ ८॥<br></p><p>महीं मूलाधारे कमपि मणिपूरे हुतवहं<br>स्थितं स्वाधिष्ठाने हृदि मरुतमाकाशमुपरि ।<br>मनोऽपि भ्रूमध्ये सकलमपि भित्वा कुलपथं<br>सहस्रारे पद्मे सह रहसि पत्या विहरसे ॥ ९॥<br></p><p>सुधाधारासारैश्चरणयुगलान्तर्विगलितैः<br>प्रपञ्चं सिञ्चन्ती पुनरपि रसाम्नायमहसः ।<br>अवाप्य स्वां भूमिं भुजगनिभमध्युष्टवलयं<br>स्वमात्मानं कृत्वा स्वपिषि कुलकुण्डे कुहरिणि ॥ १०॥<br></p><p>चतुर्भिः श्रीकण्ठैः शिवयुवतिभिः पञ्चभिरपि<br>प्रभिन्नाभिः शम्भोर्नवभिरपि मूलप्रकृतिभिः ।<br>चतुश्चत्वारिंशद्वसुदलकलाश्रत्रिवलय-<br>त्रिरेखाभिः सार्धं तव शरणकोणाः परिणताः ॥ ११॥<br></p><p>त्वदीयं सौन्दर्यं तुहिनगिरिकन्ये तुलयितुं<br>कवीन्द्राः कल्पन्ते कथमपि विरिञ्चिप्रभृतयः ।<br>यदालोकौत्सुक्यादमरललना यान्ति मनसा<br>तपोभिर्दुष्प्रापामपि गिरिशसायुज्यपदवीम् ॥ १२॥<br></p><p>नरं वर्षीयांसं नयनविरसं नर्मसु जडं<br>तवापाङ्गालोके पतितमनुधावन्ति शतशः ।<br>गलद्वेणीबन्धाः कुचकलशविस्रस्तसिचया<br>हठात् त्रुट्यत्काञ्च्यो विगलितदुकूला युवतयः ॥ १३॥<br></p><p>क्षितौ षट्पञ्चाशद् द्विसमधिकपञ्चाशदुदके<br>हुताशे द्वाषष्टिश्चतुरधिकपञ्चाशदनिले ।<br>दिवि द्विष्षट्त्रिंशन्मनसि च चतुष्षष्टिरिति ये<br>मयूखास्तेषामप्युपरि तव पादाम्बुजयुगम् ॥ १४॥<br></p><p>शरज्ज्योत्स्नाशुद्धां शशियुतजटाजूटमकुटां<br>वरत्रासत्राणस्फटिकघटिकापुस्तककराम् ।<br>सकृन्न त्वा नत्वा कथमिव सतां संन्निदधते<br>मधुक्षीरद्राक्षामधुरिमधुरीणाः भणितयः ॥ १५॥ var फणितयः<br></p><p>कवीन्द्राणां चेतःकमलवनबालातपरुचिं<br>भजन्ते ये सन्तः कतिचिदरुणामेव भवतीम् ।<br>विरिञ्चिप्रेयस्यास्तरुणतरश‍ृङ्गारलहरी-<br>गभीराभिर्वाग्भिर्विदधति सतां रञ्जनममी ॥ १६॥<br></p><p>सवित्रीभिर्वाचां शशिमणिशिलाभङ्गरुचिभिः<br>वशिन्याद्याभिस्त्वां सह जननि संचिन्तयति यः ।<br>स कर्ता काव्यानां भवति महतां भङ्गिरुचिभिः<br>वचोभिर्वाग्देवीवदनकमलामोदमधुरैः ॥ १७॥<br></p><p>तनुच्छायाभिस्ते तरुणतरणिश्रीसरणिभिः<br>दिवं सर्वामुर्वीमरुणिमनि मग्नां स्मरति यः ।<br>भवन्त्यस्य त्रस्यद्वनहरिणशालीननयनाः<br>सहोर्वश्या वश्याः कति कति न गीर्वाणगणिकाः ॥ १८॥<br></p><p>मुखं बिन्दुं कृत्वा कुचयुगमधस्तस्य तदधो<br>हरार्धं ध्यायेद्यो हरमहिषि ते मन्मथकलाम् ।<br>स सद्यः संक्षोभं नयति वनिता इत्यतिलघु<br>त्रिलोकीमप्याशु भ्रमयति रवीन्दुस्तनयुगाम् ॥ १९॥<br></p><p>किरन्तीमङ्गेभ्यः किरणनिकुरम्बामृतरसं<br>हृदि त्वामाधत्ते हिमकरशिलामूर्तिमिव यः ।<br>स सर्पाणां दर्पं शमयति शकुन्ताधिप इव<br>ज्वरप्लुष्टान् दृष्ट्या सुखयति सुधाधारसिरया ॥ २०॥<br></p><p>तटिल्लेखातन्वीं तपनशशिवैश्वानरमयीं<br>निषण्णां षण्णामप्युपरि कमलानां तव कलाम् ।<br>महापद्माटव्यां मृदितमलमायेन मनसा<br>महान्तः पश्यन्तो दधति परमाह्लादलहरीम् ॥ २१॥<br></p><p>भवानि त्वं दासे मयि वितर दृष्टिं सकरुणा-<br>मिति स्तोतुं वाञ्छन् कथयति भवानि त्वमिति यः ।<br>तदैव त्वं तस्मै दिशसि निजसायुज्यपदवीं<br>मुकुन्दब्रह्मेन्द्रस्फुटमकुटनीराजितपदाम् ॥ २२॥<br></p><p>त्वया हृत्वा वामं वपुरपरितृप्तेन मनसा<br>शरीरार्धं शम्भोरपरमपि शङ्के हृतमभूत् ।<br>यदेतत्त्वद्रूपं सकलमरुणाभं त्रिनयनं<br>कुचाभ्यामानम्रं कुटिलशशिचूडालमकुटम् ॥ २३॥<br></p><p>जगत्सूते धाता हरिरवति रुद्रः क्षपयते<br>तिरस्कुर्वन्नेतत्स्वमपि वपुरीशस्तिरयति ।<br>सदापूर्वः सर्वं तदिदमनुगृह्णाति च शिव-<br>स्तवाज्ञामालम्ब्य क्षणचलितयोर्भ्रूलतिकयोः ॥ २४॥<br></p><p>त्रयाणां देवानां त्रिगुणजनितानां तव शिवे<br>भवेत् पूजा पूजा तव चरणयोर्या विरचिता ।<br>तथा हि त्वत्पादोद्वहनमणिपीठस्य निकटे<br>स्थिता ह्येते शश्वन्मुकुलितकरोत्तंसमकुटाः ॥ २५॥<br></p><p>विरिञ्चिः पञ्चत्वं व्रजति हरिराप्नोति विरतिं<br>विनाशं कीनाशो भजति धनदो याति निधनम् ।<br>वितन्द्री माहेन्द्री विततिरपि संमीलितदृशा<br>महासंहारेऽस्मिन् विहरति सति त्वत्पतिरसौ ॥ २६॥<br></p><p>जपो जल्पः शिल्पं सकलमपि मुद्राविरचना<br>गतिः प्रादक्षिण्यक्रमणमशनाद्याहुतिविधिः ।<br>प्रणामस्संवेशस्सुखमखिलमात्मार्पणदृशा<br>सपर्यापर्यायस्तव भवतु यन्मे विलसितम् ॥ २७॥<br></p><p>सुधामप्यास्वाद्य प्रतिभयजरामृत्युहरिणीं<br>विपद्यन्ते विश्वे विधिशतमखाद्या दिविषदः ।<br>करालं यत्क्ष्वेलं कबलितवतः कालकलना<br>न शम्भोस्तन्मूलं तव जननि ताटङ्कमहिमा ॥ २८॥<br></p><p>किरीटं वैरिञ्चं परिहर पुरः कैटभभिदः<br>कठोरे कोटीरे स्खलसि जहि जम्भारिमुकुटम् ।<br>प्रणम्रेष्वेतेषु प्रसभमुपयातस्य भवनं<br>भवस्याभ्युत्थाने तव परिजनोक्तिर्विजयते ॥ २९॥<br></p><p>स्वदेहोद्भूताभिर्घृणिभिरणिमाद्याभिरभितो<br>निषेव्ये नित्ये त्वामहमिति सदा भावयति यः ।<br>किमाश्चर्यं तस्य त्रिनयनसमृद्धिं तृणयतो<br>महासंवर्ताग्निर्विरचयति निराजनविधिम् ॥ ३०॥<br></p><p>चतुष्षष्ट्या तन्त्रैः सकलमतिसंधाय भुवनं<br>स्थितस्तत्तत्सिद्धिप्रसवपरतन्त्रैः पशुपतिः ।<br>पुनस्त्वन्निर्बन्धादखिलपुरुषार्थैकघटना-<br>स्वतन्त्रं ते तन्त्रं क्षितितलमवातीतरदिदम् ॥ ३१॥<br></p><p>शिवः शक्तिः कामः क्षितिरथ रविः शीतकिरणः<br>स्मरो हंसः शक्रस्तदनु च परामारहरयः ।<br>अमी हृल्लेखाभिस्तिसृभिरवसानेषु घटिता<br>भजन्ते वर्णास्ते तव जननि नामावयवताम् ॥ ३२॥<br></p><p>स्मरं योनिं लक्ष्मीं त्रितयमिदमादौ तव मनो-<br>र्निधायैके नित्ये निरवधिमहाभोगरसिकाः ।<br>भजन्ति त्वां चिन्तामणिगुननिबद्धाक्षवलयाः<br>शिवाग्नौ जुह्वन्तः सुरभिघृतधाराहुतिशतैः ॥ ३३॥<br></p><p>शरीरं त्वं शम्भोः शशिमिहिरवक्षोरुहयुगं<br>तवात्मानं मन्ये भगवति नवात्मानमनघम् ।<br>अतश्शेषश्शेषीत्ययमुभयसाधारणतया<br>स्थितः संबन्धो वां समरसपरानन्दपरयोः ॥ ३४॥<br></p><p>मनस्त्वं व्योम त्वं मरुदसि मरुत्सारथिरसि<br>त्वमापस्त्वं भूमिस्त्वयि परिणतायां न हि परम् ।<br>त्वमेव स्वात्मानं परिणमयितुं विश्ववपुषा<br>चिदानन्दाकारं शिवयुवति भावेन बिभृषे ॥ ३५॥<br></p><p>तवाज्ञाचक्रस्थं तपनशशिकोटिद्युतिधरं<br>परं शम्भुं वन्दे परिमिलितपार्श्वं परचिता ।<br>यमाराध्यन् भक्त्या रविशशिशुचीनामविषये<br>निरालोकेऽलोके निवसति हि भालोकभुवने ॥ ३६॥<br></p><p>विशुद्धौ ते शुद्धस्फटिकविशदं व्योमजनकं<br>शिवं सेवे देवीमपि शिवसमानव्यवसिताम् ।<br>ययोः कान्त्या यान्त्याः शशिकिरणसारूप्यसरणे-<br>विधूतान्तर्ध्वान्ता विलसति चकोरीव जगती ॥ ३७॥<br></p><p>समुन्मीलत् संवित् कमलमकरन्दैकरसिकं<br>भजे हंसद्वन्द्वं किमपि महतां मानसचरम् ।<br>यदालापादष्टादशगुणितविद्यापरिणति-<br>र्यदादत्ते दोषाद् गुणमखिलमद्भ्यः पय इव ॥ ३८॥<br></p><p>तव स्वाधिष्ठाने हुतवहमधिष्ठाय निरतं<br>तमीडे संवर्तं जननि महतीं तां च समयाम् ।<br>यदालोके लोकान् दहति महति क्रोधकलिते<br>दयार्द्रा या दृष्टिः शिशिरमुपचारं रचयति ॥ ३९॥<br></p><p>तटित्त्वन्तं शक्त्या तिमिरपरिपन्थिफुरणया<br>स्फुरन्नानारत्नाभरणपरिणद्धेन्द्रधनुषम् ।<br>तव श्यामं मेघं कमपि मणिपूरैकशरणं<br>निषेवे वर्षन्तं हरमिहिरतप्तं त्रिभुवनम् ॥ ४०॥<br></p><p>तवाधारे मूले सह समयया लास्यपरया<br>नवात्मानं मन्ये नवरसमहाताण्डवनटम् ।<br>उभाभ्यामेताभ्यामुदयविधिमुद्दिश्य दयया<br>सनाथाभ्यां जज्ञे जनकजननीमज्जगदिदम् ॥ ४१॥<br></p><h3 id="सनदरयलहर-1">सौन्दर्यलहरी</h3><p>गतैर्माणिक्यत्वं गगनमणिभिः सान्द्रघटितं<br>किरीटं ते हैमं हिमगिरिसुते कीर्तयति यः ।<br>स नीडेयच्छायाच्छुरणशबलं चन्द्रशकलं<br>धनुः शौनासीरं किमिति न निबध्नाति धिषणाम् ॥ ४२॥<br></p><p>धुनोतु ध्वान्तं नस्तुलितदलितेन्दीवरवनं<br>घनस्निग्धश्लक्ष्णं चिकुरनिकुरुम्बं तव शिवे ।<br>यदीयं सौरभ्यं सहजमुपलब्धुं सुमनसो<br>वसन्त्यस्मिन् मन्ये वलमथनवाटीविटपिनाम् ॥ ४३॥<br></p><p>तनोतु क्षेमं नस्तव वदनसौन्दर्यलहरी-<br>परीवाहस्रोतःसरणिरिव सीमन्तसरणिः ।<br>वहन्ती सिन्दूरं प्रबलकबरीभारतिमिर-<br>द्विषां बृन्दैर्बन्दीकृतमिव नवीनार्ककिरणम् ॥ ४४॥<br></p><p>अरालैः स्वाभाव्यादलिकलभसश्रीभिरलकैः<br>परीतं ते वक्त्रं परिहसति पङ्केरुहरुचिम् ।<br>दरस्मेरे यस्मिन् दशनरुचिकिञ्जल्करुचिरे<br>सुगन्धौ माद्यन्ति स्मरदहनचक्षुर्मधुलिहः ॥ ४५॥<br></p><p>ललाटं लावण्यद्युतिविमलमाभाति तव य-<br>द्द्वितीयं तन्मन्ये मकुटघटितं चन्द्रशकलम् ।<br>विपर्यासन्यासादुभयमपि संभूय च मिथः<br>सुधालेपस्यूतिः परिणमति राकाहिमकरः ॥ ४६॥<br></p><p>भ्रुवौ भुग्ने किंचिद्भुवनभयभङ्गव्यसनिनि<br>त्वदीये नेत्राभ्यां मधुकररुचिभ्यां धृतगुणम् ।<br>धनुर्मन्ये सव्येतरकरगृहीतं रतिपतेः<br>प्रकोष्ठे मुष्टौ च स्थगयति निगूढान्तरमुमे ॥ ४७॥<br></p><p>अहः सूते सव्यं तव नयनमर्कात्मकतया<br>त्रियामां वामं ते सृजति रजनीनायकतया ।<br>तृतीया ते दृष्टिर्दरदलितहेमाम्बुजरुचिः<br>समाधत्ते संध्यां दिवसनिशयोरन्तरचरीम् ॥ ४८॥<br></p><p>विशाला कल्याणी स्फुटरुचिरयोध्या कुवलयैः<br>कृपाधाराधारा किमपि मधुराभोगवतिका ।<br>अवन्ती दृष्टिस्ते बहुनगरविस्तारविजया<br>ध्रुवं तत्तन्नामव्यवहरणयोग्या विजयते ॥ ४९॥<br></p><p>कवीनां संदर्भस्तबकमकरन्दैकरसिकं<br>कटाक्षव्याक्षेपभ्रमरकलभौ कर्णयुगलम् ।<br>अमुञ्चन्तौ दृष्ट्वा तव नवरसास्वादतरला-<br>वसूयासंसर्गादलिकनयनं किंचिदरुणम् ॥ ५०॥<br></p><p>शिवे श‍ृङ्गारार्द्रा तदितरजने कुत्सनपरा<br>सरोषा गङ्गायां गिरिशचरिते विस्मयवती ।<br>हराहिभ्यो भीता सरसिरुहसौभाग्यजयिनी<br>सखीषु स्मेरा ते मयि जननी दृष्टिः सकरुणा ॥ ५१॥<br></p><p>गते कर्णाभ्यर्णं गरुत इव पक्ष्माणि दधती<br>पुरां भेत्तुश्चित्तप्रशमरसविद्रावणफले ।<br>इमे नेत्रे गोत्राधरपतिकुलोत्तंसकलिके<br>तवाकर्णाकृष्टस्मरशरविलासं कलयतः ॥ ५२॥<br></p><p>विभक्तत्रैवर्ण्यं व्यतिकरितलीलाञ्जनतया<br>विभाति त्वन्नेत्रत्रितयमिदमीशानदयिते ।<br>पुनः स्रष्टुं देवान् द्रुहिणहरिरुद्रानुपरतान्<br>रजः सत्त्वं बिभ्रत्तम इति गुणानां त्रयमिव ॥ ५३॥<br></p><p>पवित्रीकर्तुं नः पशुपतिपराधीनहृदये<br>दयामित्रैर्नेत्रैररुणधवलश्यामरुचिभिः ।<br>नदः शोणो गङ्गा तपनतनयेति ध्रुवममुं<br>त्रयाणां तीर्थानामुपनयसि संभेदमनघम् ॥ ५४॥<br></p><p>निमेषोन्मेषाभ्यां प्रलयमुदयं याति जगती<br>तवेत्याहुः सन्तो धरणिधरराजन्यतनये ।<br>त्वदुन्मेषाज्जातं जगदिदमशेषं प्रलयतः<br>परित्रातुं शङ्के परिहृतनिमेषास्तव दृशः ॥ ५५॥<br></p><p>तवापर्णे कर्णेजपनयनपैशुन्यचकिता<br>निलीयन्ते तोये नियतमनिमेषाः शफरिकाः ।<br>इयं च श्रीर्बद्धच्छदपुटकवाटं कुवलयम्<br>जहाति प्रत्यूषे निशि च विघटय्य प्रविशति ॥ ५६॥<br></p><p>दृशा द्राघीयस्या दरदलितनीलोत्पलरुचा<br>दवीयांसं दीनं स्नपय कृपया मामपि शिवे ।<br>अनेनायं धन्यो भवति न च ते हानिरियता<br>वने वा हर्म्ये वा समकरनिपातो हिमकरः ॥ ५७॥<br></p><p>अरालं ते पालीयुगलमगराजन्यतनये<br>न केषामाधत्ते कुसुमशरकोदण्डकुतुकम् ।<br>तिरश्चीनो यत्र श्रवणपथमुल्लङ्घ्य विलस-<br>न्नपाङ्गव्यासङ्गो दिशति शरसंधानधिषणाम् ॥ ५८॥<br></p><p>स्फुरद्गण्डाभोगप्रतिफलितताटङ्कयुगलं<br>चतुश्चक्रं मन्ये तव मुखमिदं मन्मथरथम् ।<br>यमारुह्य द्रुह्यत्यवनिरथमर्केन्दुचरणं<br>महावीरो मारः प्रमथपतये सज्जितवते ॥ ५९॥<br></p><p>सरस्वत्याः सूक्तीरमृतलहरीकौशलहरीः<br>पिबन्त्याः शर्वाणि श्रवणचुलुकाभ्यामविरलम् ।<br>चमत्कारश्लाघाचलितशिरसः कुण्डलगणो<br>झणत्कारैस्तारैः प्रतिवचनमाचष्ट इव ते ॥ ६०॥<br></p><p>असौ नासावंशस्तुहिनगिरिवंशध्वजपटि<br>त्वदीयो नेदीयः फलतु फलमस्माकमुचितम् ।<br>वहन्नन्तर्मुक्ताः शिशिरतरनिश्वासगलितं<br>समृद्ध्या यत्तासां बहिरपि च मुक्तामणिधरः ॥ ६१॥<br></p><p>प्रकृत्या रक्तायास्तव सुदति दन्तच्छदरुचेः<br>प्रवक्ष्ये सादृश्यं जनयतु फलं विद्रुमलता ।<br>न बिम्बं तद्बिम्बप्रतिफलनरागादरुणितं<br>तुलामध्यारोढुं कथमिव विलज्जेत कलया ॥ ६२॥<br></p><p>स्मितज्योत्स्नाजालं तव वदनचन्द्रस्य पिबतां<br>चकोराणामासीदतिरसतया चञ्चुजडिमा ।<br>अतस्ते शीतांशोरमृतलहरीमम्लरुचयः<br>पिबन्ति स्वच्छन्दं निशि निशि भृशं काञ्जिकधिया ॥ ६३॥<br></p><p>अविश्रान्तं पत्युर्गुणगणकथाम्रेडनजपा<br>जपापुष्पच्छाया तव जननि जिह्वा जयति सा ।<br>यदग्रासीनायाः स्फटिकदृषदच्छच्छविमयी<br>सरस्वत्या मूर्तिः परिणमति माणिक्यवपुषा ॥ ६४॥<br></p><p>रणे जित्वा दैत्यानपहृतशिरस्त्रैः कवचिभिर्-<br>निवृत्तैश्चण्डांशत्रिपुरहरनिर्माल्यविमुखैः ।<br>विशाखेन्द्रोपेन्द्रैः शशिविशदकर्पूरशकला<br>विलीयन्ते मातस्तव वदनताम्बूलकबलाः ॥ ६५॥<br></p><p>विपञ्च्या गायन्ती विविधमपदानं पशुपतेः<br>त्वयारब्धे वक्तुं चलितशिरसा साधुवचने ।<br>तदीयैर्माधुर्यैरपलपिततन्त्रीकलरवां<br>निजां वीणां वाणी निचुलयति चोलेन निभृतम् ॥ ६६॥<br></p><p>कराग्रेण स्पृष्टं तुहिनगिरिणा वत्सलतया<br>गिरीशेनोदस्तं मुहुरधरपानाकुलतया ।<br>करग्राह्यं शम्भोर्मुखमुकुरवृन्तं गिरिसुते<br>कथङ्कारं ब्रूमस्तव चिबुकमौपम्यरहितम् ॥ ६७॥<br></p><p>भुजाश्लेषान् नित्यं पुरदमयितुः कण्टकवती<br>तव ग्रीवा धत्ते मुखकमलनालश्रियमियम् ।<br>स्वतः श्वेता कालागुरुबहुलजम्बालमलिना<br>मृणालीलालित्यम् वहति यदधो हारलतिका ॥ ६८॥<br></p><p>गले रेखास्तिस्रो गतिगमकगीतैकनिपुणे<br>विवाहव्यानद्धप्रगुणगुणसंख्याप्रतिभुवः ।<br>विराजन्ते नानाविधमधुररागाकरभुवां<br>त्रयाणां ग्रामाणां स्थितिनियमसीमान इव ते ॥ ६९॥<br></p><p>मृणालीमृद्वीनां तव भुजलतानां चतसृणां<br>चतुर्भिः सौन्दर्यं सरसिजभवः स्तौति वदनैः ।<br>नखेभ्यः सन्त्रस्यन् प्रथममथनादन्धकरिपो-<br>श्चतुर्णां शीर्षाणां सममभयहस्तार्पणधिया ॥ ७०॥<br></p><p>नखानामुद्द्योतैर्नवनलिनरागं विहसतां<br>कराणां ते कान्तिं कथय कथयामः कथमुमे ।<br>कयाचिद्वा साम्यं भजतु कलया हन्त कमलं<br>यदि क्रीडल्लक्ष्मीचरणतललाक्षारसछणम् ॥ ७१॥<br></p><p>समं देवि स्कन्दद्विपवदनपीतं स्तनयुगं<br>तवेदं नः खेदं हरतु सततं प्रस्नुतमुखम् ।<br>यदालोक्याशङ्काकुलितहृदयो हासजनकः<br>स्वकुम्भौ हेरम्बः परिमृशति हस्तेन झडिति ॥ ७२॥<br></p><p>अमू ते वक्षोजावमृतरसमाणिक्यकुतुपौ<br>न संदेहस्पन्दो नगपतिपताके मनसि नः ।<br>पिबन्तौ तौ यस्मादविदितवधूसङ्गरसिकौ<br>कुमारावद्यापि द्विरदवदनक्रौञ्चदलनौ ॥ ७३॥<br></p><p>वहत्यम्ब स्तम्बेरमदनुजकुम्भप्रकृतिभिः<br>समारब्धां मुक्तामणिभिरमलां हारलतिकाम् ।<br>कुचाभोगो बिम्बाधररुचिभिरन्तः शबलितां<br>प्रतापव्यामिश्रां पुरदमयितुः कीर्तिमिव ते ॥ ७४॥<br></p><p>तव स्तन्यं मन्ये धरणिधरकन्ये हृदयतः<br>पयःपारावारः परिवहति सारस्वतमिव ।<br>दयावत्या दत्तं द्रविडशिशुरास्वाद्य तव यत्<br>कवीनां प्रौढानामजनि कमनीयः कवयिता ॥ ७५॥<br></p><p>हरक्रोधज्वालावलिभिरवलीढेन वपुषा<br>गभीरे ते नाभीसरसि कृतसङ्गो मनसिजः ।<br>समुत्तस्थौ तस्मादचलतनये धूमलतिका<br>जनस्तां जानीते तव जननि रोमावलिरिति ॥ ७६॥<br></p><p>यदेतत् कालिन्दीतनुतरतरङ्गाकृति शिवे<br>कृशे मध्ये किंचिज्जननि तव यद्भाति सुधियाम् ।<br>विमर्दादन्योऽन्यं कुचकलशयोरन्तरगतं<br>तनूभूतं व्योम प्रविशदिव नाभिं कुहरिणीम् ॥ ७७॥<br></p><p>स्थिरो गङ्गावर्तः स्तनमुकुलरोमावलिलता-<br>कलावालं कुण्डं कुसुमशरतेजोहुतभुजः ।<br>रतेर्लीलागारं किमपि तव नाभिर्गिरिसुते<br>बिलद्वारं सिद्धेर्गिरिशनयनानां विजयते ॥ ७८॥<br></p><p>निसर्गक्षीणस्य स्तनतटभरेण क्लमजुषो<br>नमन्मूर्तेर्नारीतिलक शनकैस्त्रुट्यत इव ।<br>चिरं ते मध्यस्य त्रुटिततटिनीतीरतरुणा<br>समावस्थास्थेम्नो भवतु कुशलं शैलतनये ॥ ७९॥<br></p><p>कुचौ सद्यःस्विद्यत्तटघटितकूर्पासभिदुरौ<br>कषन्तौ दोर्मूले कनककलशाभौ कलयता ।<br>तव त्रातुं भङ्गादलमिति वलग्नं तनुभुवा<br>त्रिधा नद्धं देवि त्रिवलि लवलीवल्लिभिरिव ॥ ८०॥<br></p><p>गुरुत्वं विस्तारं क्षितिधरपतिः पार्वति निजा-<br>न्नितम्बादाच्छिद्य त्वयि हरणरूपेण निदधे ।<br>अतस्ते विस्तीर्णो गुरुरयमशेषां वसुमतीं<br>नितम्बप्राग्भारः स्थगयति लघुत्वं नयति च ॥ ८१॥<br></p><p>करीन्द्राणां शुण्डान् कनककदलीकाण्डपटली-<br>मुभाभ्यामूरुभ्यामुभयमपि निर्जित्य भवती ।<br>सुवृत्ताभ्यां पत्युः प्रणतिकठिनाभ्यां गिरिसुते<br>विधिज्ञ्ये जानुभ्यां विबुधकरिकुम्भद्वयमसि ॥ ८२॥<br></p><p>पराजेतुं रुद्रं द्विगुणशरगर्भौ गिरिसुते<br>निषङ्गौ जङ्घे ते विषमविशिखो बाढमकृत ।<br>यदग्रे दृश्यन्ते दशशरफलाः पादयुगली-<br>नखाग्रच्छद्मानः सुरमकुटशाणैकनिशिताः ॥ ८३॥<br></p><p>श्रुतीनां मूर्धानो दधति तव यौ शेखरतया<br>ममाप्येतौ मातः शिरसि दयया धेहि चरणौ ।<br>ययोः पाद्यं पाथः पशुपतिजटाजूटतटिनी<br>ययोर्लाक्षालक्ष्मीररुणहरिचूडामणिरुचिः ॥ ८४॥<br></p><p>नमोवाकं ब्रूमो नयनरमणीयाय पदयो-<br>स्तवास्मै द्वन्द्वाय स्फुटरुचिरसालक्तकवते ।<br>असूयत्यत्यन्तं यदभिहननाय स्पृहयते<br>पशूनामीशानः प्रमदवनकङ्केलितरवे ॥ ८५॥<br></p><p>मृषा कृत्वा गोत्रस्खलनमथ वैलक्ष्यनमितं<br>ललाटे भर्तारं चरणकमले ताडयति ते ।<br>चिरादन्तःशल्यं दहनकृतमुन्मूलितवता<br>तुलाकोटिक्वाणैः किलिकिलितमीशानरिपुणा ॥ ८६॥<br></p><p>हिमानीहन्तव्यं हिमगिरिनिवासैकचतुरौ<br>निशायां निद्राणं निशि चरमभागे च विशदौ ।<br>वरं लक्ष्मीपात्रं श्रियमतिसृजन्तौ समयिनां<br>सरोजं त्वत्पादौ जननि जयतश्चित्रमिह किम् ॥ ८७॥<br></p><p>पदं ते कीर्तीनां प्रपदमपदं देवि विपदां<br>कथं नीतं सद्भिः कठिनकमठीकर्परतुलाम् ।<br>कथं वा बाहुभ्यामुपयमनकाले पुरभिदा<br>यदादाय न्यस्तं दृषदि दयमानेन मनसा ॥ ८८॥<br></p><p>नखैर्नाकस्त्रीणां करकमलसंकोचशशिभि-<br>स्तरूणां दिव्यानां हसत इव ते चण्डि चरणौ ।<br>फलानि स्वःस्थेभ्यः किसलयकराग्रेण ददतां<br>दरिद्रेभ्यो भद्रां श्रियमनिशमह्नाय ददतौ ॥ ८९॥<br></p><p>ददाने दीनेभ्यः श्रियमनिशमाशानुसदृशी-<br>ममन्दं सौन्दर्यप्रकरमकरन्दम् विकिरति ।<br>तवास्मिन् मन्दारस्तबकसुभगे यातु चरणे<br>निमज्जन्मज्जीवः करणचरणः षट्चरणताम् ॥ ९०॥<br></p><p>पदन्यासक्रीडापरिचयमिवारब्धुमनसः<br>स्खलन्तस्ते खेलं भवनकलहंसा न जहति ।<br>अतस्तेषां शिक्षां सुभगमणिमञ्जीररणित-<br>च्छलादाचक्षाणं चरणकमलं चारुचरिते ॥ ९१॥<br></p><p>गतास्ते मञ्चत्वं द्रुहिणहरिरुद्रेश्वरभृतः<br>शिवः स्वच्छच्छायाघटितकपटप्रच्छदपटः ।<br>त्वदीयानां भासां प्रतिफलनरागारुणतया<br>शरीरी श‍ृङ्गारो रस इव दृशां दोग्धि कुतुकम् ॥ ९२॥<br></p><p>अराला केशेषु प्रकृतिसरला मन्दहसिते<br>शिरीषाभा चित्ते दृषदुपलशोभा कुचतटे ।<br>भृशं तन्वी मध्ये पृथुरुरसिजारोहविषये<br>जगत्त्रातुं शम्भोर्जयति करुणा काचिदरुणा ॥ ९३॥<br></p><p>कलङ्कः कस्तूरी रजनिकरबिम्बं जलमयं<br>कलाभिः कर्पूरैर्मरकतकरण्डं निबिडितम् ।<br>अतस्त्वद्भोगेन प्रतिदिनमिदं रिक्तकुहरं<br>विधिर्भूयो भूयो निबिडयति नूनं तव कृते ॥ ९४॥<br></p><p>पुरारातेरन्तःपुरमसि ततस्त्वच्चरणयोः<br>सपर्यामर्यादा तरलकरणानामसुलभा ।<br>तथा ह्येते नीताः शतमखमुखाः सिद्धिमतुलां<br>तव द्वारोपान्तस्थितिभिरणिमाद्याभिरमराः ॥ ९५॥<br></p><p>कलत्रं वैधात्रं कतिकति भजन्ते न कवयः<br>श्रियो देव्याः को वा न भवति पतिः कैरपि धनैः ।<br>महादेवं हित्वा तव सति सतीनामचरमे<br>कुचाभ्यामासङ्गः कुरवकतरोरप्यसुलभः ॥ ९६॥<br></p><p>गिरामाहुर्देवीं द्रुहिणगृहिणीमागमविदो<br>हरेः पत्नीं पद्मां हरसहचरीमद्रितनयाम् ।<br>तुरीया कापि त्वं दुरधिगमनिःसीममहिमा<br>महामाया विश्वं भ्रमयसि परब्रह्ममहिषि ॥ ९७॥<br></p><p>कदा काले मातः कथय कलितालक्तकरसं<br>पिबेयं विद्यार्थी तव चरणनिर्णेजनजलम् ।<br>प्रकृत्या मूकानामपि च कविताकारणतया<br>कदा धत्ते वाणीमुखकमलताम्बूलरसताम् ॥ ९८॥<br></p><p>सरस्वत्या लक्ष्म्या विधिहरिसपत्नो विहरते<br>रतेः पातिव्रत्यं शिथिलयति रम्येण वपुषा ।<br>चिरं जीवन्नेव क्षपितपशुपाशव्यतिकरः<br>परानन्दाभिख्यम् रसयति रसं त्वद्भजनवान् ॥ ९९॥<br></p><p>प्रदीपज्वालाभिर्दिवसकरनीराजनविधिः<br>सुधासूतेश्चन्द्रोपलजललवैरर्घ्यरचना ।<br>स्वकीयैरम्भोभिः सलिलनिधिसौहित्यकरणं<br>त्वदीयाभिर्वाग्भिस्तव जननि वाचां स्तुतिरियम् ॥ १००॥<br></p><p>॥ इति श्रीमत्परमहंसपरिव्राजकाचार्यस्य श्रीगोविन्दभगवत्पूज्यपादशिष्यस्य श्रीमच्छङ्करभगवतः कृतौ सौन्दर्यलहरी सम्पूर्णा ॥</p><h3 id="-ॐ-ततसत-">॥ ॐ तत्सत् ॥</h3><h3 id="अनबनध-addendum">अनुबन्धः Addendum</h3><p>समानीतः पद्भ्यां मणिमुकुरतामम्बरमणि-<br>र्भयादास्यादन्तःस्तिमितकिरणश्रेणिमसृणः । (var भयादास्य स्निग्धस्त्मित, भयादास्यस्यान्तःस्त्मित)<br>दधाति त्वद्वक्त्रंप्रतिफलनमश्रान्तविकचं<br>निरातङ्कं चन्द्रान्निजहृदयपङ्केरुहमिव ॥ १०१॥<br></p><p>समुद्भूतस्थूलस्तनभरमुरश्चारु हसितं<br>कटाक्षे कन्दर्पः कतिचन कदम्बद्युति वपुः ।<br>हरस्य त्वद्भ्रान्तिं मनसि जनयन्ति स्म विमलाः<br>variations जनयामास मदनो, जनयन्तः समतुलां, जनयन्ता सुवदने<br>भवत्या ये भक्ताः परिणतिरमीषामियमुमे ॥ १०२॥<br></p><p>निधे नित्यस्मेरे निरवधिगुणे नीतिनिपुणे<br>निराघातज्ञाने नियमपरचित्तैकनिलये ।<br>नियत्या निर्मुक्ते निखिलनिगमान्तस्तुतिपदे<br>निरातङ्के नित्ये निगमय ममापि स्तुतिमिमाम् ॥ १०३॥<br></p><h3 id="-ॐ-ततसत--1">॥ ॐ तत्सत् ॥</h3></div><div class="blog-item-content bg-white px-5"><h3>About Soundarya Lahari</h3><p>The <strong>Soundarya Lahari</strong> (Sanskrit: सौन्दर्यलहरी, <em>Saundaryalaharī</em>), meaning &quot;Waves of Beauty,&quot; is a renowned devotional hymn in Sanskrit, highly revered in Hinduism, particularly within the <strong>Shakta</strong> tradition (worship of the Divine Mother or Goddess Shakti).</p><p>It is a collection of 100 or 103 verses (shlokas) that primarily praise the beauty, grace, and munificence of the Goddess Parvati, in her form as <strong>Tripura Sundari</strong> (Maha Tripura Sundari).</p><p><strong>Key Aspects of Soundarya Lahari:</strong></p><ul><li><strong>Authorship:</strong> While largely attributed to the great philosopher and theologian <strong>Adi Shankara</strong>, there are legends suggesting that the first part, &quot;Ananda Lahari&quot; (Waves of Happiness), consisting of the initial 41 verses, was either etched on Mount Meru by Lord Ganesha or composed by Sage Pushpadanta. Adi Shankara is believed to have encountered these verses and then composed the remaining 59 verses, which constitute the &quot;Soundarya Lahari&quot; proper, focusing on the Goddess&#39;s physical beauty from head to foot.</li><li><strong>Two Parts:</strong><ul><li><strong>Ananda Lahari (Verses 1-41):</strong> This section is highly philosophical and mystic. It delves into the esoteric principles of Tantra, Yantra (sacred diagrams), and powerful Mantras. It describes the mystical union of Shiva and Shakti, emphasizing that Shiva (the static consciousness) is powerless without Shakti (the dynamic energy). This part often explores concepts like Kundalini energy and the Sri Chakra (Sri Yantra).</li><li><strong>Soundarya Lahari (Verses 42-100):</strong> This section focuses on the exquisite physical description of the Divine Mother, describing her beauty from head to toe in intricate detail, using rich poetic imagery.</li></ul></li><li><strong>Significance:</strong><ul><li><strong>Devotional Hymn:</strong> It is a powerful hymn of praise and adoration for the Divine Mother.</li><li><strong>Tantric Textbook:</strong> Beyond being just a poem, Soundarya Lahari is considered a fundamental text in Tantra, providing instructions on puja (worship), Sri Yantra, and various worship methods associated with each verse. Many verses are considered potent mantras.</li><li><strong>Philosophical Depth:</strong> Especially the Ananda Lahari section, it expounds profound philosophical concepts related to the ultimate goal of liberation (moksha) through the non-dual knowledge of Brahman, as taught by Advaita Vedanta, while still emphasizing the role of Shakti.</li><li><strong>Spiritual Benefits:</strong> Recitation of the Soundarya Lahari is believed to bestow numerous benefits, including material prosperity, spiritual liberation, protection from negative forces, removal of obstacles, and fulfillment of desires. Each verse is often associated with specific benefits and can be used for particular purposes through dedicated recitation and associated rituals (sometimes with yantras).</li><li><strong>Connection to Sri Vidya:</strong> It is an integral part of the Sri Vidya tradition, which is a highly esoteric and comprehensive system of Devi worship.</li></ul></li></ul><p>In summary, the Soundarya Lahari is a unique and powerful composition that blends profound philosophy, intricate Tantric knowledge, and exquisite poetry to glorify the Divine Mother, offering a path for devotees to connect with her multifaceted aspects and attain both worldly blessings and spiritual liberation.</p></div><div class="blog-item-content bg-white px-5 pb-5"><div class="tag-option mt-5 d-block"><h5>Other Links</h5><ul class="list-inline"><li class="list-inline-item"><a href="/m/atharvasheersham/">अथर्व शीर्ष - Atharva Shirsh</a></li>|<li class="list-inline-item"><a href="/m/ashtakam/">अष्टकम - Ashtakam</a></li>|<li class="list-inline-item"><a href="/m/ashtottarshatnamawali/">अष्टोत्तर शतनामावली - Ashtottar Shat Namawali</a></li>|<li class="list-inline-item"><a href="/m/kavacham/">कवच - Kavacham</a></li>|<li class="list-inline-item"><a href="/m/chalisa/">चालीसा - Chalisa</a></li>|<li class="list-inline-item"><a href="/m/baan/">बाण - Baan</a></li>|<li class="list-inline-item"><a href="/m/sahasranamam/">सहस्रनाम - Sahastranamam</a></li>|<li class="list-inline-item"><a href="/m/strotram/">स्त्रोत्र - Strotam</a></li>|<li class="list-inline-item"><a href="/m/mantra/">मंत्र - Mantras</a></li>|<li class="list-inline-item"><a href="/m/soundarya_lahari/">श्री सौंदर्य लहरी | Shri Soundarya Lahari</a></li>|<li class="list-inline-item"><a href="/m/suktam/">सूक्तम - Suktam</a></li>|<li class="list-inline-item"><a href="/m/poojan-paddatti/">पूजन पद्धति - Poojan Paddati</a></li>|<li class="list-inline-item"><a href="/m/aarati/">आरती - Aarati Sangrah</a></li></ul></div></div></div></div></div></div><div class="col-lg-4 mt-5 mt-lg-0"><div class="sidebar-wrap"><div class="sidebar-widget search card p-4 mb-3 border-0"><input type="text" class="form-control" placeholder="search"> <a href="#" class="btn btn-mian btn-small d-block mt-2">search</a></div><div class="sidebar-widget card border-0 mb-3"><img loading="lazy" src="/images/Agyat.webp" alt="Blog Author - Best Astrologer in India | Agyat Astrology:Blog" class="img-fluid"><div class="card-body p-4 text-center"><h5 class="mb-0 mt-4">Agyat Astro Team</h5><p>Best Astrology Service with MoneyBack Guarantee**</p><ul class="list-inline author-socials"><li class="list-inline-item mr-3"><a href="#"><i class="fab fa-facebook-f text-muted"></i></a></li><li class="list-inline-item mr-3"><a href="#"><i class="fab fa-twitter text-muted"></i></a></li><li class="list-inline-item mr-3"><a href="#"><i class="fab fa-linkedin-in text-muted"></i></a></li><li class="list-inline-item mr-3"><a href="#"><i class="fab fa-pinterest text-muted"></i></a></li><li class="list-inline-item mr-3"><a href="#"><i class="fab fa-behance text-muted"></i></a></li></ul></div></div><div class="sidebar-widget bg-white rounded tags p-4 mb-3"><h5 class="mb-4">Tags</h5><a href="#">Soundarya Lahari</a></div></div></div></div></div></section><footer class="footer section"><div class="container"><div class="row"><div class="col-lg-3 col-md-6 col-sm-6"><div class="widget"><h4 class="text-capitalize mb-4">Services</h4><ul class="list-unstyled footer-menu lh-35"><li><a href="/services/quick-consult/">Quick Consultation</a></li><li><a href="/services/consultation-one-area/">Consultation (One Area)</a></li><li><a href="/services/premium-consultation/">Premium Consultation</a></li><li><a href="/services/vaastu-visit-consultation/">Kundli/Vaastu Consultation</a></li></ul></div></div><div class="col-lg-2 col-md-6 col-sm-6"><div class="widget"><h4 class="text-capitalize mb-4">Quick Links</h4><ul class="list-unstyled footer-menu lh-35"><li><a href="/about-us/">About Us</a></li><li><a href="/services/">Services</a></li><li><a href="/blog-grid.html">Blogs</a></li><li><a href="/contact/">Contact</a></li></ul></div></div><div class="col-lg-3 col-md-6 col-sm-6 mx-auto"><div class="widget"><h4 class="text-capitalize mb-4">Subscribe Us</h4><p>Subscribe to get latest news article and resources</p><form id="subscription" class="sub-form"><input type="text" name="subscriber" class="form-control mb-3" placeholder="Subscribe Now ..."> <button class="btn btn-main btn-small" name="submit" type="submit">Subscribe</button></form></div></div><div class="col-lg-3 col-sm-6"><div class="widget"><div class="logo mb-4"><h3>Agyat<span> One.</span></h3></div><h6><a href="mailto:care@agyat.one">care@agyat.one</a></h6><h6><a href="mailto:consult@agyat.one">consult@agyat.one</a></h6><!-- <a href="tel:+23-345-67890"><span class="text-color h4">+23-456-6588</span></a> --></div></div></div><div><div class="row"><div class="col-lg-12"><!-- <ul class="list-unstyled"> --> <a href="/terms-and-conditions/">Terms & Conditions</a> | <a href="/privacy/">Privacy Policy</a> | <a href="/disclaimer/">Disclaimer</a> | <a href="/cancellations/">Refunds and Cancellations</a><!-- </ul> --></div></div></div><div class="footer-btm pt-4"><div class="row"><div class="col-lg-6"><div class="copyright">Copyright &copy; 2009-<span class="dynamicCopyrightYear">2024</span>, Designed &amp; Developed by <a href="">Agyat Astrology</a></div></div><div class="col-lg-6 text-left text-lg-right"><ul class="list-inline footer-socials"><li class="list-inline-item"><a href="https://agyat.medium.com/"><i class="fab fa-medium-m mr-2"></i>Blog</a></li><!-- <li class="list-inline-item"><a href="https://agyatastros.quora.com/"><i class="fab fa-quora mr-2"></i>Quora</a></li> --><li class="list-inline-item"><a href="https://www.youtube.com/@agyatastrology"><i class="fab fa-youtube mr-2"></i>Youtube</a></li></ul></div></div></div></div></footer><!--Scroll to top--><div id="scroll-to-top" class="scroll-to-top"><span class="icon fa fa-angle-up"></span></div><!-- Modal --><div class="modal fade" id="ratingModal" tabindex="-1" role="dialog" aria-labelledby="ratingModalLabel" aria-hidden="true"><div class="modal-dialog modal-dialog-centered" role="document"><div class="modal-content"><div class="modal-header"><h5 class="modal-title" id="ratingModalLabel">Agyat Rating System</h5><button type="button" class="close" data-dismiss="modal" aria-label="Close"><span aria-hidden="true">&times;</span></button></div><div class="modal-body justify-content-center"><table id="table" class="table table-striped"><thead><tr><th>Rating</th><th>Source</th></tr></thead><tbody><tr><td><strong>AA</strong></td><td>Accurate Date of birth, Accurate Time of Birth</td></tr><tr><td><strong>AU</strong></td><td>Accurate Date of birth, Unconfirmed Time of Birth</td></tr><tr><td><strong>AC</strong></td><td>Accurate Date of birth, Corrected Time of Birth</td></tr><tr><td><strong>UU</strong></td><td>Unconfirmed Date of birth, Unconfirmed Time of Birth</td></tr><tr><td><strong>AX</strong></td><td>Accurate Date of birth, Unknown Time of Birth</td></tr><tr><td><strong>XX</strong></td><td>Dirty Data (No Confirmation on Date of Birth or Time of Birth)</td></tr></tbody></table></div><div class="modal-footer"><a href="/services/" target="_blank" class="btn btn-main btn-round-full">Talk to us Right Now</a></div></div></div></div><!--
Essential Scripts
=====================================--><!-- Main jQuery --><script src="/plugins/jquery/jquery.min.js"></script><!-- Bootstrap 4.3.1 --><script src="/plugins/bootstrap/bootstrap.min.js"></script><!--  Magnific Popup--><script src="/plugins/magnific-popup/jquery.magnific-popup.min.js"></script><!-- Slick Slider --><script src="/plugins/slick/slick.min.js"></script><!-- Counterup --><script src="/plugins/counterup/jquery.waypoints.min.js"></script><script src="/plugins/counterup/jquery.counterup.min.js"></script><script src="https://cdnjs.cloudflare.com/ajax/libs/svg.js/3.2.4/svg.min.js" integrity="sha512-ovlWyhrYXr3HEkGJI5YPXIFYIbHEKs2yfemKVVIIQe9U74tXyTuVdzMlvZlw/0X5lnIDRgtVlckrkeuCrDpq4Q==" crossorigin="anonymous" referrerpolicy="no-referrer"></script><!-- Google Map --><!-- <script src="https://maps.googleapis.com/maps/api/js?key=AIzaSyCcABaamniA6OL5YvYSpB3pFMNrXwXnLwU" defer></script> --><script src="/plugins/google-map/map.js" defer="defer"></script><!-- <script src="/js/constants.js"></script>
<script src="/js/bhava_chalit.js"></script>
<script src="/js/script.js"></script> --><script src="/js/main.js"></script><script type="text/javascript" src="https://unpkg.com/lunr/lunr.js"></script><script type="text/javascript" src="https://cdn.jsdelivr.net/npm/axios/dist/axios.min.js"></script><link rel="stylesheet" href="https://cdn.jsdelivr.net/npm/bootstrap-table@1.24.1/dist/bootstrap-table.min.css"><script src="https://cdn.jsdelivr.net/npm/bootstrap-table@1.24.1/dist/bootstrap-table.min.js"></script><script async src="https://pagead2.googlesyndication.com/pagead/js/adsbygoogle.js?client=ca-pub-8032474120558306" crossorigin="anonymous"></script><script type="text/javascript" src="https://unpkg.com/qr-code-styling@1.5.0/lib/qr-code-styling.js"></script><script src="https://cdn.jsdelivr.net/npm/select2@4.1.0-rc.0/dist/js/select2.min.js"></script></body></html>