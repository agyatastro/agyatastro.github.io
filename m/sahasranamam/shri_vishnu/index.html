<!DOCTYPE html>
<html><meta http-equiv="Content-Type" content="text/html" charset="UTF-8" />
<meta http-equiv="X-UA-Compatible" content="IE=edge,chrome=1" />

<title>Spritual - By Agyat Astro | श्री विष्णु सहस्त्रनामं  | Shree Vishnu Sahastranamam</title>


  <link rel="shortcut icon" href="https://agyat.one/images/favicon.png" type="image/png"
/>


  <meta name="description" content="Agyat Astrologer - Lal Kitab/Vedic/Nadi/Jaimini Astrology. Confirmation from different paddhatis for prediction of events. Best astrologer/jyotish for birth chart/kundli  analysis."
/>

  <meta name="keywords" content="Astrology, Lal Kitab Astrology, Vedic Astrology, Bhrigu Nadi Astrology, Jaimini Astrology, Jyotish, Lal Kitab Jyotish, Vedic Jyotish, Bhrigu Nadi Jyotish, Jaimini Jyotish"
/>
<meta name="referrer" content="no-referrer-when-downgrade" />

<meta name="HandheldFriendly" content="True" />
<meta name="MobileOptimized" content="320" />
<meta name="viewport" content="width=device-width, initial-scale=1.0" />

<link rel="stylesheet" href="https://agyat.one/css/screen.css" />
<link rel="stylesheet" href="https://agyat.one/css/fonts.css" type="text/css" />
<link
  rel="stylesheet"
  href="https://agyat.one/fork-awesome/css/fork-awesome.min.css"
  type="text/css"
/>

<meta property="og:title" content="Spritual - By Agyat Astro | श्री विष्णु सहस्त्रनामं  | Shree Vishnu Sahastranamam" />
<meta property="og:description" content="श्री विष्णु सहस्त्रनामं अथ ध्यानम् । क्षीरोदन्वत्प्रदेशे शुचिमणिविलसत्सैकतेर्मौक्तिकानां  मालाकॢप्तासनस्थः स्फटिकमणिनिभैर्मौक्तिकैर्मण्डिताङ्गः ।  शुभ्रैरभ्रैरदभ्रैरुपरिविरचितैर्मुक्तपीयूष वर्षैः  आनन्दी नः पुनीयादरिनलिनगदा शङ्खपाणिर्मुकुन्दः ॥ १॥ 
भूः पादौ यस्य नाभिर्वियदसुरनिलश्चन्द्र सूर्यौ च नेत्रे  कर्णावाशाः शिरो द्यौर्मुखमपि दहनो यस्य वास्तेयमब्धिः ।  अन्तःस्थं यस्य विश्वं सुरनरखगगोभोगिगन्धर्वदैत्यैः  चित्रं रंरम्यते तं त्रिभुवन वपुषं विष्णुमीशं नमामि ॥ २॥ 
ॐ शान्ताकारं भुजगशयनं पद्मनाभं सुरेशं  विश्वाधारं गगनसदृशं मेघवर्णं शुभाङ्गम् ।  लक्ष्मीकान्तं कमलनयनं योगिभिर्ध्यानगम्यं var योगिहृद्ध्यानगम्यं  वन्दे विष्णुं भवभयहरं सर्वलोकैकनाथम् ॥ ३॥" />
<meta property="og:type" content="article" />
<meta property="og:url" content="https://agyat.one/m/sahasranamam/shri_vishnu/" /><meta property="og:image" content="https://agyat.one/images/astro_chart_dial.webp"/><meta property="article:section" content="m" />

<meta property="og:site_name" content="Agyat Astrology" />


<meta name="twitter:card" content="summary_large_image"/>
<meta name="twitter:image" content="https://agyat.one/images/astro_chart_dial.webp"/>

<meta name="twitter:title" content="Spritual - By Agyat Astro | श्री विष्णु सहस्त्रनामं  | Shree Vishnu Sahastranamam"/>
<meta name="twitter:description" content="श्री विष्णु सहस्त्रनामं अथ ध्यानम् । क्षीरोदन्वत्प्रदेशे शुचिमणिविलसत्सैकतेर्मौक्तिकानां  मालाकॢप्तासनस्थः स्फटिकमणिनिभैर्मौक्तिकैर्मण्डिताङ्गः ।  शुभ्रैरभ्रैरदभ्रैरुपरिविरचितैर्मुक्तपीयूष वर्षैः  आनन्दी नः पुनीयादरिनलिनगदा शङ्खपाणिर्मुकुन्दः ॥ १॥ 
भूः पादौ यस्य नाभिर्वियदसुरनिलश्चन्द्र सूर्यौ च नेत्रे  कर्णावाशाः शिरो द्यौर्मुखमपि दहनो यस्य वास्तेयमब्धिः ।  अन्तःस्थं यस्य विश्वं सुरनरखगगोभोगिगन्धर्वदैत्यैः  चित्रं रंरम्यते तं त्रिभुवन वपुषं विष्णुमीशं नमामि ॥ २॥ 
ॐ शान्ताकारं भुजगशयनं पद्मनाभं सुरेशं  विश्वाधारं गगनसदृशं मेघवर्णं शुभाङ्गम् ।  लक्ष्मीकान्तं कमलनयनं योगिभिर्ध्यानगम्यं var योगिहृद्ध्यानगम्यं  वन्दे विष्णुं भवभयहरं सर्वलोकैकनाथम् ॥ ३॥"/>

<meta itemprop="name" content="Spritual - By Agyat Astro | श्री विष्णु सहस्त्रनामं  | Shree Vishnu Sahastranamam">
<meta itemprop="description" content="श्री विष्णु सहस्त्रनामं अथ ध्यानम् । क्षीरोदन्वत्प्रदेशे शुचिमणिविलसत्सैकतेर्मौक्तिकानां  मालाकॢप्तासनस्थः स्फटिकमणिनिभैर्मौक्तिकैर्मण्डिताङ्गः ।  शुभ्रैरभ्रैरदभ्रैरुपरिविरचितैर्मुक्तपीयूष वर्षैः  आनन्दी नः पुनीयादरिनलिनगदा शङ्खपाणिर्मुकुन्दः ॥ १॥ 
भूः पादौ यस्य नाभिर्वियदसुरनिलश्चन्द्र सूर्यौ च नेत्रे  कर्णावाशाः शिरो द्यौर्मुखमपि दहनो यस्य वास्तेयमब्धिः ।  अन्तःस्थं यस्य विश्वं सुरनरखगगोभोगिगन्धर्वदैत्यैः  चित्रं रंरम्यते तं त्रिभुवन वपुषं विष्णुमीशं नमामि ॥ २॥ 
ॐ शान्ताकारं भुजगशयनं पद्मनाभं सुरेशं  विश्वाधारं गगनसदृशं मेघवर्णं शुभाङ्गम् ।  लक्ष्मीकान्तं कमलनयनं योगिभिर्ध्यानगम्यं var योगिहृद्ध्यानगम्यं  वन्दे विष्णुं भवभयहरं सर्वलोकैकनाथम् ॥ ३॥">

<meta itemprop="wordCount" content="1327"><meta itemprop="image" content="https://agyat.one/images/astro_chart_dial.webp"/>
<meta itemprop="keywords" content="" />















<link
  rel="apple-touch-icon"
  sizes="180x180"
  href="https://agyat.one/images/apple-touch-icon.png"
/>
<link
  rel="icon"
  type="image/png"
  sizes="32x32"
  href="https://agyat.one/images/favicon-32x32.png"
/>
<link
  rel="icon"
  type="image/png"
  sizes="16x16"
  href="https://agyat.one/images/favicon-16x16.png"
/>
<link rel="stylesheet" href="https://agyat.one/css/custom.css" />
<link href='https://fonts.googleapis.com/css?family=Mukta' rel='stylesheet'>
<body>
  <nav>
    Agyat Astro
  </nav>
  <main class="content page-template page- sanskrit" role="main">
    <article class="post page">
      <header class="post-header">
      </header>
      <section class="post-content">
        <h2 id="शर-वषण-सहसतरनम">श्री विष्णु सहस्त्रनामं</h2>
<h3 id="अथ-धयनम-">अथ ध्यानम् ।</h3>
<p>क्षीरोदन्वत्प्रदेशे शुचिमणिविलसत्सैकतेर्मौक्तिकानां <br/>
मालाकॢप्तासनस्थः स्फटिकमणिनिभैर्मौक्तिकैर्मण्डिताङ्गः । <br/>
शुभ्रैरभ्रैरदभ्रैरुपरिविरचितैर्मुक्तपीयूष वर्षैः <br/>
आनन्दी नः पुनीयादरिनलिनगदा शङ्खपाणिर्मुकुन्दः ॥ १॥ <br/></p>
<p>भूः पादौ यस्य नाभिर्वियदसुरनिलश्चन्द्र सूर्यौ च नेत्रे <br/>
कर्णावाशाः शिरो द्यौर्मुखमपि दहनो यस्य वास्तेयमब्धिः । <br/>
अन्तःस्थं यस्य विश्वं सुरनरखगगोभोगिगन्धर्वदैत्यैः <br/>
चित्रं रंरम्यते तं त्रिभुवन वपुषं विष्णुमीशं नमामि ॥ २॥ <br/></p>
<p>ॐ शान्ताकारं भुजगशयनं पद्मनाभं सुरेशं <br/>
विश्वाधारं गगनसदृशं मेघवर्णं शुभाङ्गम् । <br/>
लक्ष्मीकान्तं कमलनयनं योगिभिर्ध्यानगम्यं  var  योगिहृद्ध्यानगम्यं <br/>
वन्दे विष्णुं भवभयहरं सर्वलोकैकनाथम् ॥ ३॥ <br/></p>
<p>मेघश्यामं पीतकौशेयवासं <br/>
श्रीवत्साङ्कं कौस्तुभोद्भासिताङ्गम् । <br/>
पुण्योपेतं पुण्डरीकायताक्षं <br/>
विष्णुं वन्दे सर्वलोकैकनाथम् ॥ ४॥ <br/></p>
<p>नमः समस्तभूतानामादिभूताय भूभृते । <br/>
अनेकरूपरूपाय विष्णवे प्रभविष्णवे ॥ ५॥ <br/></p>
<p>सशङ्खचक्रं सकिरीटकुण्डलं <br/>
सपीतवस्त्रं सरसीरुहेक्षणम् । <br/>
सहारवक्षःस्थलकौस्तुभश्रियं  var  स्थलशोभिकौस्तुभं <br/>
नमामि विष्णुं शिरसा चतुर्भुजम् ॥ ६॥ <br/></p>
<p>छायायां पारिजातस्य हेमसिंहासनोपरि <br/>
आसीनमम्बुदश्याममायताक्षमलंकृतम् । <br/>
चन्द्राननं चतुर्बाहुं श्रीवत्साङ्कित वक्षसं <br/>
रुक्मिणी सत्यभामाभ्यां सहितं कृष्णमाश्रये ॥ ७॥ <br/></p>
<h3 id="सततरम-">स्तोत्रम् ।</h3>
<h4 id="हर-ॐ-">हरिः ॐ ।</h4>
<p>विश्वं विष्णुर्वषट्कारो भूतभव्यभवत्प्रभुः । <br/>
भूतकृद्भूतभृद्भावो भूतात्मा भूतभावनः ॥ १॥ <br/></p>
<p>पूतात्मा परमात्मा च मुक्तानां परमा गतिः । <br/>
अव्ययः पुरुषः साक्षी क्षेत्रज्ञोऽक्षर एव च ॥ २॥ <br/></p>
<p>योगो योगविदां नेता प्रधानपुरुषेश्वरः । <br/>
नारसिंहवपुः श्रीमान् केशवः पुरुषोत्तमः ॥ ३॥ <br/></p>
<p>सर्वः शर्वः शिवः स्थाणुर्भूतादिर्निधिरव्ययः । <br/>
सम्भवो भावनो भर्ता प्रभवः प्रभुरीश्वरः ॥ ४॥ <br/></p>
<p>स्वयम्भूः शम्भुरादित्यः पुष्कराक्षो महास्वनः । <br/>
अनादिनिधनो धाता विधाता धातुरुत्तमः ॥ ५॥ <br/></p>
<p>अप्रमेयो हृषीकेशः पद्मनाभोऽमरप्रभुः । <br/>
विश्वकर्मा मनुस्त्वष्टा स्थविष्ठः स्थविरो ध्रुवः ॥ ६॥ <br/></p>
<p>अग्राह्यः शाश्वतः कृष्णो लोहिताक्षः प्रतर्दनः । <br/>
प्रभूतस्त्रिककुब्धाम पवित्रं मङ्गलं परम् ॥ ७॥ <br/></p>
<p>ईशानः प्राणदः प्राणो ज्येष्ठः श्रेष्ठः प्रजापतिः । <br/>
हिरण्यगर्भो भूगर्भो माधवो मधुसूदनः ॥ ८॥ <br/></p>
<p>ईश्वरो विक्रमी धन्वी मेधावी विक्रमः क्रमः । <br/>
अनुत्तमो दुराधर्षः कृतज्ञः कृतिरात्मवान् ॥ ९॥ <br/></p>
<p>सुरेशः शरणं शर्म विश्वरेताः प्रजाभवः । <br/>
अहः संवत्सरो व्यालः प्रत्ययः सर्वदर्शनः ॥ १०॥ <br/></p>
<p>अजः सर्वेश्वरः सिद्धः सिद्धिः सर्वादिरच्युतः । <br/>
वृषाकपिरमेयात्मा सर्वयोगविनिःसृतः ॥ ११॥ <br/></p>
<p>वसुर्वसुमनाः सत्यः समात्माऽसम्मितः समः । <br/>
अमोघः पुण्डरीकाक्षो वृषकर्मा वृषाकृतिः ॥ १२॥ <br/></p>
<p>रुद्रो बहुशिरा बभ्रुर्विश्वयोनिः शुचिश्रवाः । <br/>
अमृतः शाश्वतस्थाणुर्वरारोहो महातपाः ॥ १३॥ <br/></p>
<p>सर्वगः सर्वविद्भानुर्विष्वक्सेनो जनार्दनः । <br/>
वेदो वेदविदव्यङ्गो वेदाङ्गो वेदवित् कविः ॥ १४॥ <br/></p>
<p>लोकाध्यक्षः सुराध्यक्षो धर्माध्यक्षः कृताकृतः । <br/>
चतुरात्मा चतुर्व्यूहश्चतुर्दंष्ट्रश्चतुर्भुजः ॥ १५॥ <br/></p>
<p>भ्राजिष्णुर्भोजनं भोक्ता सहिष्णुर्जगदादिजः । <br/>
अनघो विजयो जेता विश्वयोनिः पुनर्वसुः ॥ १६॥ <br/></p>
<p>उपेन्द्रो वामनः प्रांशुरमोघः शुचिरूर्जितः । <br/>
अतीन्द्रः सङ्ग्रहः सर्गो धृतात्मा नियमो यमः ॥ १७॥ <br/></p>
<p>वेद्यो वैद्यः सदायोगी वीरहा माधवो मधुः । <br/>
अतीन्द्रियो महामायो महोत्साहो महाबलः ॥ १८॥ <br/></p>
<p>महाबुद्धिर्महावीर्यो महाशक्तिर्महाद्युतिः । <br/>
अनिर्देश्यवपुः श्रीमानमेयात्मा महाद्रिधृक् ॥ १९॥ <br/></p>
<p>महेष्वासो महीभर्ता श्रीनिवासः सतां गतिः । <br/>
अनिरुद्धः सुरानन्दो गोविन्दो गोविदां पतिः ॥ २०॥ <br/></p>
<p>मरीचिर्दमनो हंसः सुपर्णो भुजगोत्तमः । <br/>
हिरण्यनाभः सुतपाः पद्मनाभः प्रजापतिः ॥ २१॥ <br/></p>
<p>अमृत्युः सर्वदृक् सिंहः सन्धाता सन्धिमान् स्थिरः । <br/>
अजो दुर्मर्षणः शास्ता विश्रुतात्मा सुरारिहा ॥ २२॥ <br/></p>
<p>गुरुर्गुरुतमो धाम सत्यः सत्यपराक्रमः । <br/>
निमिषोऽनिमिषः स्रग्वी वाचस्पतिरुदारधीः ॥ २३॥ <br/></p>
<p>अग्रणीर्ग्रामणीः श्रीमान् न्यायो नेता समीरणः । <br/>
सहस्रमूर्धा विश्वात्मा सहस्राक्षः सहस्रपात् ॥ २४॥ <br/></p>
<p>आवर्तनो निवृत्तात्मा संवृतः सम्प्रमर्दनः । <br/>
अहः संवर्तको वह्निरनिलो धरणीधरः ॥ २५॥ <br/></p>
<p>सुप्रसादः प्रसन्नात्मा विश्वधृग्विश्वभुग्विभुः । <br/>
सत्कर्ता सत्कृतः साधुर्जह्नुर्नारायणो नरः ॥ २६॥ <br/></p>
<p>असङ्ख्येयोऽप्रमेयात्मा विशिष्टः शिष्टकृच्छुचिः । <br/>
सिद्धार्थः सिद्धसङ्कल्पः सिद्धिदः सिद्धिसाधनः ॥ २७॥ <br/></p>
<p>वृषाही वृषभो विष्णुर्वृषपर्वा वृषोदरः । <br/>
वर्धनो वर्धमानश्च विविक्तः श्रुतिसागरः ॥ २८॥ <br/></p>
<p>सुभुजो दुर्धरो वाग्मी महेन्द्रो वसुदो वसुः । <br/>
नैकरूपो बृहद्रूपः शिपिविष्टः प्रकाशनः ॥ २९॥ <br/></p>
<p>ओजस्तेजोद्युतिधरः प्रकाशात्मा प्रतापनः । <br/>
ऋद्धः स्पष्टाक्षरो मन्त्रश्चन्द्रांशुर्भास्करद्युतिः ॥ ३०॥ <br/></p>
<p>अमृतांशूद्भवो भानुः शशबिन्दुः सुरेश्वरः । <br/>
औषधं जगतः सेतुः सत्यधर्मपराक्रमः ॥ ३१॥ <br/></p>
<p>भूतभव्यभवन्नाथः पवनः पावनोऽनलः । <br/>
कामहा कामकृत्कान्तः कामः कामप्रदः प्रभुः ॥ ३२॥ <br/></p>
<p>युगादिकृद्युगावर्तो नैकमायो महाशनः । <br/>
अदृश्यो व्यक्तरूपश्च सहस्रजिदनन्तजित् ॥ ३३॥ <br/></p>
<p>इष्टोऽविशिष्टः शिष्टेष्टः शिखण्डी नहुषो वृषः । <br/>
क्रोधहा क्रोधकृत्कर्ता विश्वबाहुर्महीधरः ॥ ३४॥ <br/></p>
<p>अच्युतः प्रथितः प्राणः प्राणदो वासवानुजः । <br/>
अपांनिधिरधिष्ठानमप्रमत्तः प्रतिष्ठितः ॥ ३५॥ <br/></p>
<p>स्कन्दः स्कन्दधरो धुर्यो वरदो वायुवाहनः । <br/>
वासुदेवो बृहद्भानुरादिदेवः पुरन्दरः ॥ ३६॥ <br/></p>
<p>अशोकस्तारणस्तारः शूरः शौरिर्जनेश्वरः । <br/>
अनुकूलः शतावर्तः पद्मी पद्मनिभेक्षणः ॥ ३७॥ <br/></p>
<p>पद्मनाभोऽरविन्दाक्षः पद्मगर्भः शरीरभृत् । <br/>
महर्द्धिरृद्धो वृद्धात्मा महाक्षो गरुडध्वजः ॥ ३८॥ <br/></p>
<p>अतुलः शरभो भीमः समयज्ञो हविर्हरिः । <br/>
सर्वलक्षणलक्षण्यो लक्ष्मीवान् समितिञ्जयः ॥ ३९॥ <br/></p>
<p>विक्षरो रोहितो मार्गो हेतुर्दामोदरः सहः । <br/>
महीधरो महाभागो वेगवानमिताशनः ॥ ४०॥ <br/></p>
<p>उद्भवः क्षोभणो देवः श्रीगर्भः परमेश्वरः । <br/>
करणं कारणं कर्ता विकर्ता गहनो गुहः ॥ ४१॥ <br/></p>
<p>व्यवसायो व्यवस्थानः संस्थानः स्थानदो ध्रुवः । <br/>
परर्द्धिः परमस्पष्टस्तुष्टः पुष्टः शुभेक्षणः ॥ ४२॥ <br/></p>
<p>रामो विरामो विरजो मार्गो नेयो नयोऽनयः । or विरामो विरतो <br/>
वीरः शक्तिमतां श्रेष्ठो धर्मो धर्मविदुत्तमः ॥ ४३॥ <br/></p>
<p>वैकुण्ठः पुरुषः प्राणः प्राणदः प्रणवः पृथुः । <br/>
हिरण्यगर्भः शत्रुघ्नो व्याप्तो वायुरधोक्षजः ॥ ४४॥ <br/></p>
<p>ऋतुः सुदर्शनः कालः परमेष्ठी परिग्रहः । <br/>
उग्रः संवत्सरो दक्षो विश्रामो विश्वदक्षिणः ॥ ४५॥ <br/></p>
<p>विस्तारः स्थावरस्थाणुः प्रमाणं बीजमव्ययम् । <br/>
अर्थोऽनर्थो महाकोशो महाभोगो महाधनः ॥ ४६॥ <br/></p>
<p>अनिर्विण्णः स्थविष्ठोऽभूर्धर्मयूपो महामखः । <br/>
नक्षत्रनेमिर्नक्षत्री क्षमः क्षामः समीहनः ॥ ४७॥ <br/></p>
<p>यज्ञ इज्यो महेज्यश्च क्रतुः सत्रं सतां गतिः । <br/>
सर्वदर्शी विमुक्तात्मा सर्वज्ञो ज्ञानमुत्तमम् ॥ ४८॥ <br/></p>
<p>सुव्रतः सुमुखः सूक्ष्मः सुघोषः सुखदः सुहृत् । <br/>
मनोहरो जितक्रोधो वीरबाहुर्विदारणः ॥ ४९॥ <br/></p>
<p>स्वापनः स्ववशो व्यापी नैकात्मा नैककर्मकृत् । <br/>
वत्सरो वत्सलो वत्सी रत्नगर्भो धनेश्वरः ॥ ५०॥ <br/></p>
<p>धर्मगुब्धर्मकृद्धर्मी सदसत्क्षरमक्षरम् । <br/>
अविज्ञाता सहस्रांशुर्विधाता कृतलक्षणः ॥ ५१॥ <br/></p>
<p>गभस्तिनेमिः सत्त्वस्थः सिंहो भूतमहेश्वरः । <br/>
आदिदेवो महादेवो देवेशो देवभृद्गुरुः ॥ ५२॥ <br/></p>
<p>उत्तरो गोपतिर्गोप्ता ज्ञानगम्यः पुरातनः । <br/>
शरीरभूतभृद्भोक्ता कपीन्द्रो भूरिदक्षिणः ॥ ५३॥ <br/></p>
<p>सोमपोऽमृतपः सोमः पुरुजित्पुरुसत्तमः । <br/>
विनयो जयः सत्यसन्धो दाशार्हः सात्वताम्पतिः ॥ ५४॥ विनियोज्यः <br/></p>
<p>जीवो विनयिता साक्षी मुकुन्दोऽमितविक्रमः । <br/>
अम्भोनिधिरनन्तात्मा महोदधिशयोऽन्तकः ॥ ५५॥ <br/></p>
<p>अजो महार्हः स्वाभाव्यो जितामित्रः प्रमोदनः । <br/>
आनन्दो नन्दनो नन्दः सत्यधर्मा त्रिविक्रमः ॥ ५६॥ <br/></p>
<p>महर्षिः कपिलाचार्यः कृतज्ञो मेदिनीपतिः । <br/>
त्रिपदस्त्रिदशाध्यक्षो महाश‍ृङ्गः कृतान्तकृत् ॥ ५७॥ <br/></p>
<p>महावराहो गोविन्दः सुषेणः कनकाङ्गदी । <br/>
गुह्यो गभीरो गहनो गुप्तश्चक्रगदाधरः ॥ ५८॥ <br/></p>
<p>वेधाः स्वाङ्गोऽजितः कृष्णो दृढः सङ्कर्षणोऽच्युतः । <br/>
वरुणो वारुणो वृक्षः पुष्कराक्षो महामनाः ॥ ५९॥ <br/></p>
<p>भगवान् भगहाऽऽनन्दी वनमाली हलायुधः । <br/>
आदित्यो ज्योतिरादित्यः सहिष्णुर्गतिसत्तमः ॥ ६०॥ <br/></p>
<p>सुधन्वा खण्डपरशुर्दारुणो द्रविणप्रदः । <br/>
दिवस्पृक् सर्वदृग्व्यासो वाचस्पतिरयोनिजः ॥ ६१॥  var  दिविस्पृक् <br/>
त्रिसामा सामगः साम निर्वाणं भेषजं भिषक् । <br/>
संन्यासकृच्छमः शान्तो निष्ठा शान्तिः परायणम् ॥ ६२॥ <br/></p>
<p>शुभाङ्गः शान्तिदः स्रष्टा कुमुदः कुवलेशयः । <br/>
गोहितो गोपतिर्गोप्ता वृषभाक्षो वृषप्रियः ॥ ६३॥ <br/></p>
<p>अनिवर्ती निवृत्तात्मा सङ्क्षेप्ता क्षेमकृच्छिवः । <br/>
श्रीवत्सवक्षाः श्रीवासः श्रीपतिः श्रीमतांवरः ॥ ६४॥ <br/></p>
<p>श्रीदः श्रीशः श्रीनिवासः श्रीनिधिः श्रीविभावनः । <br/>
श्रीधरः श्रीकरः श्रेयः श्रीमाँल्लोकत्रयाश्रयः ॥ ६५॥ <br/></p>
<p>स्वक्षः स्वङ्गः शतानन्दो नन्दिर्ज्योतिर्गणेश्वरः । <br/>
विजितात्माऽविधेयात्मा सत्कीर्तिश्छिन्नसंशयः ॥ ६६॥ <br/></p>
<p>उदीर्णः सर्वतश्चक्षुरनीशः शाश्वतस्थिरः । <br/>
भूशयो भूषणो भूतिर्विशोकः शोकनाशनः ॥ ६७॥ <br/></p>
<p>अर्चिष्मानर्चितः कुम्भो विशुद्धात्मा विशोधनः । <br/>
अनिरुद्धोऽप्रतिरथः प्रद्युम्नोऽमितविक्रमः ॥ ६८॥ <br/></p>
<p>कालनेमिनिहा वीरः शौरिः शूरजनेश्वरः । <br/>
त्रिलोकात्मा त्रिलोकेशः केशवः केशिहा हरिः ॥ ६९॥ <br/></p>
<p>कामदेवः कामपालः कामी कान्तः कृतागमः । <br/>
अनिर्देश्यवपुर्विष्णुर्वीरोऽनन्तो धनञ्जयः ॥ ७०॥ <br/></p>
<p>ब्रह्मण्यो ब्रह्मकृद् ब्रह्मा ब्रह्म ब्रह्मविवर्धनः । <br/>
ब्रह्मविद् ब्राह्मणो ब्रह्मी ब्रह्मज्ञो ब्राह्मणप्रियः ॥ ७१॥ <br/></p>
<p>महाक्रमो महाकर्मा महातेजा महोरगः । <br/>
महाक्रतुर्महायज्वा महायज्ञो महाहविः ॥ ७२॥ <br/></p>
<p>स्तव्यः स्तवप्रियः स्तोत्रं स्तुतिः स्तोता रणप्रियः । <br/>
पूर्णः पूरयिता पुण्यः पुण्यकीर्तिरनामयः ॥ ७३॥ <br/></p>
<p>मनोजवस्तीर्थकरो वसुरेता वसुप्रदः । <br/>
वसुप्रदो वासुदेवो वसुर्वसुमना हविः ॥ ७४॥ <br/></p>
<p>सद्गतिः सत्कृतिः सत्ता सद्भूतिः सत्परायणः । <br/>
शूरसेनो यदुश्रेष्ठः सन्निवासः सुयामुनः ॥ ७५॥ <br/></p>
<p>भूतावासो वासुदेवः सर्वासुनिलयोऽनलः । <br/>
दर्पहा दर्पदो दृप्तो दुर्धरोऽथापराजितः ॥ ७६॥ <br/></p>
<p>विश्वमूर्तिर्महामूर्तिर्दीप्तमूर्तिरमूर्तिमान् । <br/>
अनेकमूर्तिरव्यक्तः शतमूर्तिः शताननः ॥ ७७॥ <br/></p>
<p>एको नैकः सवः कः किं यत् तत्पदमनुत्तमम् । <br/>
लोकबन्धुर्लोकनाथो माधवो भक्तवत्सलः ॥ ७८॥ <br/></p>
<p>सुवर्णवर्णो हेमाङ्गो वराङ्गश्चन्दनाङ्गदी । <br/>
वीरहा विषमः शून्यो घृताशीरचलश्चलः ॥ ७९॥ <br/></p>
<p>अमानी मानदो मान्यो लोकस्वामी त्रिलोकधृक् । <br/>
सुमेधा मेधजो धन्यः सत्यमेधा धराधरः ॥ ८०॥ <br/></p>
<p>तेजोवृषो द्युतिधरः सर्वशस्त्रभृतां वरः । <br/>
प्रग्रहो निग्रहो व्यग्रो नैकश‍ृङ्गो गदाग्रजः ॥ ८१॥ <br/></p>
<p>चतुर्मूर्तिश्चतुर्बाहुश्चतुर्व्यूहश्चतुर्गतिः । <br/>
चतुरात्मा चतुर्भावश्चतुर्वेदविदेकपात् ॥ ८२॥ <br/></p>
<p>समावर्तोऽनिवृत्तात्मा दुर्जयो दुरतिक्रमः । <br/>
दुर्लभो दुर्गमो दुर्गो दुरावासो दुरारिहा ॥ ८३॥ <br/></p>
<p>शुभाङ्गो लोकसारङ्गः सुतन्तुस्तन्तुवर्धनः । <br/>
इन्द्रकर्मा महाकर्मा कृतकर्मा कृतागमः ॥ ८४॥ <br/></p>
<p>उद्भवः सुन्दरः सुन्दो रत्ननाभः सुलोचनः । <br/>
अर्को वाजसनः श‍ृङ्गी जयन्तः सर्वविज्जयी ॥ ८५॥ <br/></p>
<p>सुवर्णबिन्दुरक्षोभ्यः सर्ववागीश्वरेश्वरः । <br/>
महाह्रदो महागर्तो महाभूतो महानिधिः ॥ ८६॥ <br/></p>
<p>कुमुदः कुन्दरः कुन्दः पर्जन्यः पावनोऽनिलः । <br/>
अमृताशोऽमृतवपुः सर्वज्ञः सर्वतोमुखः ॥ ८७॥ <br/></p>
<p>सुलभः सुव्रतः सिद्धः शत्रुजिच्छत्रुतापनः । <br/>
न्यग्रोधोऽदुम्बरोऽश्वत्थश्चाणूरान्ध्रनिषूदनः ॥ ८८॥ <br/></p>
<p>सहस्रार्चिः सप्तजिह्वः सप्तैधाः सप्तवाहनः । <br/>
अमूर्तिरनघोऽचिन्त्यो भयकृद्भयनाशनः ॥ ८९॥ <br/></p>
<p>अणुर्बृहत्कृशः स्थूलो गुणभृन्निर्गुणो महान् । <br/>
अधृतः स्वधृतः स्वास्यः प्राग्वंशो वंशवर्धनः ॥ ९०॥ <br/></p>
<p>भारभृत् कथितो योगी योगीशः सर्वकामदः । <br/>
आश्रमः श्रमणः क्षामः सुपर्णो वायुवाहनः ॥ ९१॥ <br/></p>
<p>धनुर्धरो धनुर्वेदो दण्डो दमयिता दमः । <br/>
अपराजितः सर्वसहो नियन्ताऽनियमोऽयमः ॥ ९२॥ <br/></p>
<p>सत्त्ववान् सात्त्विकः सत्यः सत्यधर्मपरायणः । <br/>
अभिप्रायः प्रियार्होऽर्हः प्रियकृत् प्रीतिवर्धनः ॥ ९३॥ <br/></p>
<p>विहायसगतिर्ज्योतिः सुरुचिर्हुतभुग्विभुः । <br/>
रविर्विरोचनः सूर्यः सविता रविलोचनः ॥ ९४॥ <br/></p>
<p>अनन्तो हुतभुग्भोक्ता सुखदो नैकजोऽग्रजः । <br/>
अनिर्विण्णः सदामर्षी लोकाधिष्ठानमद्भुतः ॥ ९५॥ <br/></p>
<p>सनात्सनातनतमः कपिलः कपिरव्ययः । <br/>
स्वस्तिदः स्वस्तिकृत्स्वस्ति स्वस्तिभुक्स्वस्तिदक्षिणः ॥ ९६॥ <br/></p>
<p>अरौद्रः कुण्डली चक्री विक्रम्यूर्जितशासनः । <br/>
शब्दातिगः शब्दसहः शिशिरः शर्वरीकरः ॥ ९७॥ <br/></p>
<p>अक्रूरः पेशलो दक्षो दक्षिणः क्षमिणांवरः । <br/>
विद्वत्तमो वीतभयः पुण्यश्रवणकीर्तनः ॥ ९८॥ <br/></p>
<p>उत्तारणो दुष्कृतिहा पुण्यो दुःस्वप्ननाशनः । <br/>
वीरहा रक्षणः सन्तो जीवनः पर्यवस्थितः ॥ ९९॥ <br/></p>
<p>अनन्तरूपोऽनन्तश्रीर्जितमन्युर्भयापहः । <br/>
चतुरश्रो गभीरात्मा विदिशो व्यादिशो दिशः ॥ १००॥ <br/></p>
<p>अनादिर्भूर्भुवो लक्ष्मीः सुवीरो रुचिराङ्गदः । <br/>
जननो जनजन्मादिर्भीमो भीमपराक्रमः ॥ १०१॥ <br/></p>
<p>आधारनिलयोऽधाता पुष्पहासः प्रजागरः । <br/>
ऊर्ध्वगः सत्पथाचारः प्राणदः प्रणवः पणः ॥ १०२॥ <br/></p>
<p>प्रमाणं प्राणनिलयः प्राणभृत्प्राणजीवनः । <br/>
तत्त्वं तत्त्वविदेकात्मा जन्ममृत्युजरातिगः ॥ १०३॥ <br/></p>
<p>भूर्भुवःस्वस्तरुस्तारः सविता प्रपितामहः । <br/>
यज्ञो यज्ञपतिर्यज्वा यज्ञाङ्गो यज्ञवाहनः ॥ १०४॥ <br/></p>
<p>यज्ञभृद् यज्ञकृद् यज्ञी यज्ञभुग् यज्ञसाधनः । <br/>
यज्ञान्तकृद् यज्ञगुह्यमन्नमन्नाद एव च ॥ १०५॥ <br/></p>
<p>आत्मयोनिः स्वयञ्जातो वैखानः सामगायनः । <br/>
देवकीनन्दनः स्रष्टा क्षितीशः पापनाशनः ॥ १०६॥ <br/></p>
<p>शङ्खभृन्नन्दकी चक्री शार्ङ्गधन्वा गदाधरः । <br/>
रथाङ्गपाणिरक्षोभ्यः सर्वप्रहरणायुधः ॥ १०७॥ <br/></p>
<h5 id="सरवपरहरणयध-ॐ-नम-इत-">सर्वप्रहरणायुध ॐ नम इति ।</h5>
<p>वनमाली गदी शार्ङ्गी शङ्खी चक्री च नन्दकी । <br/>
श्रीमान् नारायणो विष्णुर्वासुदेवोऽभिरक्षतु ॥ १०८॥ <br/></p>
<h5 id="शर-वसदवऽभरकषत-ॐ-नम-इत-">श्री वासुदेवोऽभिरक्षतु ॐ नम इति ।</h5>

      </section>
    </article>
  </main>
<footer class="site-footer">
  <div class="inner">
    
      <section class="copyright">© Agyat Astrology - 2009-2022</section>
    <section class="copyright">
      
        <a href="/privacy">Privacy Policy</a>
      
      
        | <a href="/disclaimer">Disclaimer</a>
      
      
        | <a href="/cancellations">Refunds and Cancellations</a>
      
      
        | <a href="/terms_and_conditions">Terms and Conditions</a>
      
    </section>
    <section></section>
    

  </div>
</footer>

    <script type="text/javascript" src='https://agyat.one/js/jquery-1.11.3.min.js'></script>

    
    <script type="text/javascript" src='https://agyat.one/js/icons.js'></script>
    <script type="text/javascript" src='https://agyat.one/js/index.js'></script>
    
</body>
</html>
