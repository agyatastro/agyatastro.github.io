<!DOCTYPE html>
<html lang="en" dir="ltr">
  <head>
    <meta charset="utf-8">
    <title>Spritual | श्री नृसिंह स्तोत्रं | Shree Narsimha Strotam </title>
    <link href='https://fonts.googleapis.com/css?family=Mukta' rel='stylesheet'>
  </head>
  <body style="text-align: center; font-size: 1.8em; color: #d90202">
    <h2>श्री नृसिंह स्तोत्रम्</h2>
    <h3>ब्रह्मोवाच</h3>
    <p>
      नतोऽस्म्यनन्ताय दुरन्तशक्तये <br/>
      विचित्रवीर्याय पवित्रकर्मणे । <br/>
      विश्वस्य सर्गस्थितिसम्यमान्गुणैः <br/>
      स्वलीलया सन्दधतेऽव्ययात्मने ॥ १ ॥ <br/>
    </p>
    <h3>श्रीरुद्र उवाच</h3>
    <p>
      कोपकालो युगान्तस्ते - हतोऽयमसुरोऽल्पकः । <br/>
      तत्सुतं पाह्युपसृतं भक्तं ते - भक्तवत्सल ॥ २ ॥ <br/>
    </p>
    <h3>इन्द्र उवाच</h3>
    <p>
      प्रत्यानीताः परम भवता त्रायतां नः स्वभागा <br/>
      दैत्याक्रान्तं हृदयकमलं त्वद्गृहं प्रत्यबोधि । <br/>
      कालग्रस्तं कियदिदमहो नाथ शुश्रूषतां ते <br/>
      मुक्तिस्तेषां न हि बहुमता नारसिंहापरैः किम् ॥ ३ ॥ <br/>
    </p>
    <h3>ऋषय ऊचुः</h3>
    <p>
      त्वं नस्तपः परममात्थ यदात्मतेजो <br/>
      येनेदमादिपुरुषात्मगतं ससर्ज । <br/>
      तद्विप्रलुप्तममुनाऽद्य शरण्यपाल <br/>
      रक्षागृहीतवपुषा पुनरन्वमंस्थाः ॥ ४ ॥ <br/>
    </p>
    <h3>पितर ऊचुः</h3>
    <p>
      श्राद्धानि नोऽधिबुभुजे प्रसभं तनूजैर् <br/>
      दत्तानि तीर्थसमयेऽप्यपिबत्तिलाम्बु । <br/>
      तस्योदरान्नखविदीर्णवपाद्य आर्छ <br/>
      त्तस्मै नमो नृहरयेऽखिल धर्मगोप्त्रे ॥ ५ ॥ <br/>
    </p>
    <h3>सिद्धा ऊचुः</h3>
    <p>
      यो नो गतिं योग सिद्धामसाधु <br/>
      रहार्षीद्योगतपोबलेन । <br/>
      नानादर्पं तं नखैर्निर्ददार <br/>
      तस्मै तुभ्यं प्रणताः स्मो नृसिंह ॥ ६ ॥ <br/>
    </p>
    <h3>विद्याधरा ऊचुः</h3>
    <p>
      विद्यां पृथग्धारणयाऽनुराद्धां <br/>
      न्यषेधदज्ञो बलवीर्यदृप्तः । <br/>
      स येन सङ्ख्ये पशुबद्धतस्तं <br/>
      मायानृसिंहं प्रणताः स्म नित्यम् ॥ ७ ॥ <br/>
    </p>
    <h3>नागा ऊचुः</h3>
    <p>
      येन पापेन रत्नानि - स्त्रीरत्नानि हृतानि नः । <br/>
      तद्वक्षः पाटनेनासां - दत्तानन्द नमोऽस्तु ते ॥ ८ ॥ <br/>
    </p>
    <h3>मनव ऊचुः</h3>
    <p>
      मनवो वयं तव निदेशकारिणो <br/>
      दितिजेन देव परिभूतसेतवः । <br/>
      भवता खलः स उपसंहृतः प्रभो <br/>
      करवाम ते किमनुशाधि किङ्करान् ॥ ९ ॥ <br/>
    </p>
    <h3>प्रजापतय ऊचुः</h3>
    <p>
      प्रजेशा वयं ते परेशाभिसृष्टा <br/>
      न येन प्रजा वै सृजामो निषिद्धाः । <br/>
      स एष त्वया भिन्नवक्षानुशेते <br/>
      जगन्मङ्गलं सत्त्वमूर्तेऽवतारः ॥ १० ॥ <br/>
    </p>
    <h3>गन्धर्वा ऊचुः</h3>
    <p>
      वयं विभो ते नटनाट्यगायका <br/>
      येनात्मसाद्वीर्यबलौजसा कृताः । <br/>
      स एष नीतो भवता दशामिमां <br/>
      किमुत्पथस्थः कुशलाय कल्पते ॥ ११ ॥ <br/>
    </p>
    <h3>चारणा ऊचुः</h3>
    <p>
      हरे तवाङ्ग्घ्रिपङ्कजं - भवापवर्गमाश्रितः । <br/>
      यदेष साधु हृच्छयस्त्वयाऽसुरः समापितः ॥ १२ ॥ <br/>
    </p>
    <h3>यक्षा ऊचुः</h3>
    <p>
      वयमनुचरमुख्याः कर्मभिस्ते मनोज्ञै <br/>
      स्त इह दितिसुतेन प्रापिता वाहकत्वम् । <br/>
      स तु जनपरितापं तत्कृतं जानता ते <br/>
      नरहर उपनीतः पञ्चतां पञ्चविंशः ॥ १३ ॥ <br/>
    </p>
    <h3>किम्पुरुषा ऊचुः</h3>
    <p>
      वयं किम्पुरुषास्त्वं तु महापुरुष ईश्वरः । <br/>
      अयं कुपुरुषो नष्टो धिक्कृतः साधुभिर्यदा ॥ १४ ॥ <br/>
    </p>
    <h3>वैतालिका ऊचुः</h3>
    <p>
      सभासु सत्त्रेषु तवामलं यशो <br/>
      गीत्वा सपर्यां महतीं लभामहे । <br/>
      यस्तां व्यनैषीद्भृशमेष दुर्जनो <br/>
      दिष्ट्या हतस्ते भगवन्यथाऽऽमयः ॥ १५ ॥ <br/>
    </p>
    <h3>किन्नरा ऊचुः</h3>
    <p>
      वयमीश किन्नरगणास्तवानुगा <br/>
      दितिजेन विष्टिममुनाऽनुकारिताः । <br/>
      भवता हरे स वृजिनोऽवसादितो <br/>
      नरसिंह नाथ विभवाय नो भव ॥ १६ ॥ <br/>
    </p>
    <h3>विष्णुपार्षदा ऊचुः</h3>
    <p>
      अद्यैतद्धरिनररूपमद्भुतं ते <br/>
      दृष्टं नः शरणद सर्वलोकशर्म । <br/>
      सोऽयं ते विधिकर ईश विप्रशप्त <br/>
      स्तस्येदं निधनमनुग्रहाय विद्मः ॥ १७ ॥ <br/>
    </p>
    <h4>इति श्रीमद्भागवते महापुराणे सप्तमस्कन्धे प्रह्लादानुचरिते दैत्यवधे श्री नृसिंह स्तोत्रं</h4>
  </body>
</html>
